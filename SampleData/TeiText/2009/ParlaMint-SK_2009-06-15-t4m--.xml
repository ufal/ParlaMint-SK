<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xml:id="ParlaMint-SK_2009-06-15-t4m--" xml:lang="sk">
   <teiHeader>
      <fileDesc>
         <titleStmt>
            <!-- TODO -->
            <meeting ana="#parla.term #parla.uni" n="4">4</meeting>
            <meeting ana="#parla.meeting #parla.uni" n=""/>
            <!-- TODO -->
         </titleStmt>
         <editionStmt>
            <edition>3.0a</edition>
         </editionStmt>
         <extent>
            <!-- TODO -->
         </extent>
         <publicationStmt>
            <!-- TODO -->
         </publicationStmt>
         <sourceDesc>
            <bibl>
               <!-- TODO -->
               <date when="2009-06-15">2009-06-15</date>
            </bibl>
         </sourceDesc>
      </fileDesc>
      <encodingDesc>
         <!-- TODO -->
      </encodingDesc>
      <profileDesc>
         <settingDesc>
            <setting>
               <!-- TODO -->
               <date when="2009-06-15">2009-06-15</date>
            </setting>
         </settingDesc>
         <!-- TODO -->
      </profileDesc>
   </teiHeader>
   <text>
      <body>
         <div>
            <u xml:id="ParlaMint-SK_2009-06-15-t4m--.u1" who="#PavolPaška.1958" ana="#chair">
               <seg xml:id="ParlaMint-SK_2009-06-15-t4m--.u1.p1">Vážená Národná rada Slovenskej republiky, ctení hostia, vážení občania Slovenskej republiky, otváram slávnostnú schôdzu Národnej rady Slovenskej republiky na vykonanie ústavného aktu zloženia sľubu prezidenta Slovenskej republiky. Srdečne vás všetkých na tejto schôdzi vítam. Mám česť privítať Jeho Excelenciu Ivana Gašparoviča, ktorého si občania Slovenskej republiky v priamych voľbách 4. apríla 2009 opätovne zvolili za prezidenta Slovenskej republiky. <kinesic type="applause"><desc>Potlesk.</desc></kinesic> Vítam, samozrejme, členov vlády Slovenskej republiky na čele s jej predsedom pánom Robertom Ficom. <kinesic type="applause"><desc>Potlesk.</desc></kinesic> Vítam pani predsedníčku Ústavného súdu Slovenskej republiky, pani Ivettu Macejkovú. <kinesic type="applause"><desc>Potlesk.</desc></kinesic> Osobitne vítam bývalých prezidentov Slovenskej republiky pána Michala Kováča s manželkou a pána Rudolfa Schustera. <kinesic type="applause"><desc>Potlesk.</desc></kinesic> Dámy a páni, dovoľte mi tiež privítať vedúcich najvyšších štátnych orgánov Slovenskej republiky, predstaviteľov diplomatického zboru, ako aj všetkých hostí, ktorí prijali dnes pozvanie. <kinesic type="applause"><desc>Potlesk.</desc></kinesic> Vážené dámy, vážení páni, je pre mňa veľkou cťou, že v tejto slávnostnej chvíli môžem hneď na úvod svojho príhovoru vyhlásiť, že Slovenská republika dnešným dňom opäť potvrdzuje svoju štátnu suverenitu, svoje demokratické smerovanie, svoju ústavnú esenciu a svoju hlbokú oddanosť základným hodnotám demokratického sveta. V dňoch 21. marca a 4. apríla tohto roku si občania voliči v slobodných a demokratických voľbách zvolili za hlavu štátu úradujúceho pána prezidenta – pána Ivana Gašparoviča. Účasť vo voľbách prevýšila očakávania a ľudia na Slovensku potvrdili, že im osud Slovenska leží na srdci. Chcel by som aj dnes pri tejto príležitosti, dámy a páni, pri príležitosti inaugurácie pána prezidenta Slovenskej republiky, poďakovať všetkým ľuďom na Slovensku, našim občanom, ktorí prišli voliť, všetkým kandidátom na prezidenta, ktorí viedli slušnú, korektnú volebnú kampaň, ako aj všetkým tým, ktorí sa na voľbách podieľali po organizačnej a technickej stránke. Chcel by som im všetkým poďakovať za to, že tretie priame voľby prezidenta Slovenskej republiky prebehli bez komplikácií a akýchkoľvek pochybností. Že prebehli v ústavnom rámci, legitímne a transparentne. Že sme si zvolili hlavu štátu slobodne a demokraticky. Dámy a páni, rád by som zdôraznil slová „slobodne“ a „demokraticky“. Dnes možno samozrejmosť, ktorá ale po stáročia bola pre Slovákov len snom. Z pohľadu slovenských dejín je dnešný deň veľkým sviatkom pre celé Slovensko. Je totiž dôstojným potvrdením toho, že na Slovensku už sedemnásty rok žijeme v slobodnom a demokratickom zriadení, o ktorom sa, žiaľ, našim predkom ani nesnívalo. A aj preto, už len z úcty ku všetkým tým, ktorí snívali o slobodnom, suverénnom, demokratickom Slovensku – z úcty k takým osobnostiam našich dejín, ako boli Ľudovít Štúr, Jozef Miloslav Hurban, Milan Rastislav Štefánik či Alexander Dubček –, pristupujme k dnešnému aktu inaugurácie nového prezidenta Slovenskej republiky so všetkým rešpektom, ktorý si tento akt zaslúži. Dámy a páni, najvyššie štátne funkcie a inštitúcie si zaslúžia náš rešpekt a úctu. Nemusia sa nám vždy všetkým páčiť rozhodnutia štátu, nemusíme vždy súhlasiť s konkrétnymi politikmi. Čaro demokracie ale je práve v tom, že spolu dokážeme diskutovať, aj keď so sebou navzájom nie vždy súhlasíme. Dôležitý nie je súhlas, ale vzájomný rešpekt a úcta. Dovoľte apelovať preto na všetkých občanov Slovenskej republiky, aby rešpektovali základné demokratické inštitúcie a nespochybňovali ich rozhodnutia. Aby nespochybňovali štát, jeho legitímne zvolených reprezentantov a hlavne základný demokratický princíp – princíp väčšiny. Dámy a páni, funkcia prezidenta Slovenskej republiky je jednou z najdôležitejších ústavných funkcií v našom demokratickom systéme. Týmto tvrdením nenadväzujem iba na znenie ústavy či na formálne vymedzené právomoci hlavy štátu. Nadväzujem na obrovský potenciál, aký v sebe funkcia prezidenta ukrýva. Prezident je nielen ústavnou funkciou, ale aj štátnym symbolom, ktorý odzrkadľuje celonárodnú vzájomnosť a solidaritu, národnú jednotu a naše základné demokratické hodnoty. Prezident je v politickom systéme autoritou. A práve takúto autoritu potrebuje Slovensko v časoch globálnej hospodárskej krízy. Potrebujeme prezidenta, dámy a páni, ktorý spája a nie rozdeľuje – prezidenta, ktorý vnáša pokoj a stabilitu do politického zápolenia. Potrebujeme prezidenta, ktorý dokáže povýšiť zodpovednosť nad svoje ideové presvedčenie, štátny záujem nad záujmy jednotlivých skupín a rozum nad emócie – prezidenta ponúkajúceho rozvahu, nadhľad a politickú zmierlivosť. A ja, dámy a páni, som presvedčený, že pán Ivan Gašparovič, staronový prezident Slovenskej republiky, viackrát dokázal, že môže slovenskej spoločnosti ponúknuť hodnoty, ktoré v dnešných časoch tak veľmi potrebujeme – môže ponúknuť rozvahu, nadhľad a politickú zmierlivosť. Dovoľte, aby som v tejto súvislosti predsa len upozornil na určitý neduh, ktorý ako keby čoraz viac dostával silu v slovenskej spoločnosti. Akoby sa stalo módou vyčítať politikom a inštitúciám niečo, čo je ich absolútna prirodzenosť. Napríklad, prezidentovi sa vyčíta, že by mal byť politicky angažovanejší a názorovo vyhranenejší. Pritom sa zabúda na to, že samotná funkcia predurčuje každého prezidenta k tomu, aby vnášal do politického a spoločenského života predovšetkým stabilitu a pokoj. Dovoľte, aby som použil aj ďalšie príklady: Ústavnému súdu sa vyčíta niekedy, ako rozhoduje o tom, či sú zákony v súlade s ústavou. Pritom je jeho základným právom a povinnosťou rozhodovať o ústavnosti našich zákonov. To isté sa deje vo vzťahu k parlamentu – k Národnej rade. Je nám vyčítané, že v parlamente prebieha hodnotový konflikt, polemiky a politický boj. Ale pýtam sa: A nie je náhodou parlament práve o tom, aby konflikt prebiehal na jeho pôde a nie v uliciach? Nerozumiem, ako môže niekto vyčítať parlamentu, že v ňom prebieha konflikt, a rovnako nerozumiem, ako môže niekto vyčítať prezidentovi, že sa správa ako štátnik a nie ako politický aktivista. Pripadá mi to, akoby niekto vyčítal armáde, že používa zbrane, alebo hasičom, že hasia oheň. Som si istý, že sa nemá atakovať štát a štátni predstavitelia za to, že robia to, čo robiť majú. Áno, konštruktívna kritika je podstatou demokracie, ale nezamieňajme si kritiku a šikanovanie. Bol by som rád, keby sa slovenská občianska spoločnosť naučila elementárnej férovosti. Pretože pokiaľ sa kritika mení na samoúčelné osočovanie, pokiaľ sa vlastný názor mení na ideologickú vieru, pokiaľ sa politický oponent mení na nepriateľa, potom už nehovoríme o demokracii, ale o totalite. Dámy a páni, vychádzam z presvedčenia, že demokracia nie je iba politický či volebný mechanizmus – demokracia je aj špecifickým druhom spoločnosti. Takej spoločnosti, v ktorej vládnu hodnoty slušnosti, férovosti a rovnosti. Skrátka, demokracia je aj spôsob života, nielen spôsob politiky. A k tomu, aby slovenská verejnosť nielen fungovala demokraticky, ale aj myslela a konala demokraticky, potrebujeme vyspelú občiansku spoločnosť, ktorá vie, kde sú hranice fair-play. Vyspelosť spoločnosti závisí od úrovne, akú dosiahli nielen politici, ale aj ich kritici. A preto ešte raz: nehľadajme chyby tam, kde nie sú. Neočakávajme od ústavných činiteľov niečo, čo sa vymyká ich poslaniu. Vážené dámy, vážení páni, pre výkon funkcie prezidenta je najdôležitejšia dôvera ľudí. Bez dôvery ľudí by nebolo demokracie, nebolo by líderstva, nebolo by možné spravovať štát. O to s väčším potešením konštatujem, že Slovensko si po tretíkrát zvolilo prezidenta v priamych voľbách a vyjadrilo tak tým najpriamejším spôsobom svoju dôveru hlave štátu. Pán Ivan Gašparovič môže nadviazať na svoje päťročné funkčné obdobie a pokračovať v tom, čo začal. Môže však nadviazať aj na svojich predchodcov, na pána Michala Kováča, na pána Rudolfa Schustera. Bol to práve pán prezident Michal Kováč, ktorý stál pri zrode Slovenskej republiky a ako historicky prvý slovenský prezident dôstojne obhajoval naše národné a štátne záujmy. Jeho nasledovník pán prezident Rudolf Schuster ako prvý priamo zvolený prezident Slovenskej republiky stál pri našom vstupe do Európskej únie a vo svojom úrade dennodenne potvrdzoval, že je človekom na svojom mieste a že Slovensko je sebavedomý európsky národ, ktorého hlas nemožno ignorovať. Pán prezident Ivan Gašparovič vo svojom prvom funkčnom období stál na čele krajiny, ktorá vstúpila do schengenského priestoru a prijala spoločnú európsku menu euro. Bol pri tom, keď sme sa definitívne pričlenili k veľkej európskej rodine, ku grandióznemu projektu zjednotenej Európy. Dovoľte, aby som vyjadril vďaku našim doterajším prezidentom za všetko, čo urobili pre našu vlasť – pre Slovensko. Boli pri tom, keď sa Slovensko z malej podceňovanej krajiny vyšvihlo medzi európsku elitu. A to je dôvod nielen pre naše uznanie, ale aj pre našu národnú hrdosť, ktorú potrebujeme a budeme vždy potrebovať. Vážený pán prezident Gašparovič, dovoľte, aby som vám v mene všetkých prítomných poďakoval za vaše doterajšie služby štátu a za to, s akou vervou a úsilím ste vykonávali svoju funkciu prezidenta – za to, že dôstojne reprezentujete celé Slovensko! Pán prezident, keď dnes položíte ruku na Ústavu Slovenskej republiky, aby ste slávnostne zložili sľub, dôjde k symbolickému spojeniu, ktoré vystihuje podstatu celého nášho politického systému. Symbolicky vyjadríte, že vaším základným poslaním je napĺňať posolstvo našej ústavy, chrániť občianske, kultúrne, sociálne práva našich občanov a robiť všetko preto, aby sa na Slovensku aj vaším pričinením dodržiavali základné demokratické a humanistické hodnoty. Vaše poslanie je nerozlučne späté s ústavou a s jej odkazom. Symbolický akt, ktorým túto spätosť potvrdíte, nech vás sprevádza výkonom vašej funkcie a nech je Ústava Slovenskej republiky vašou predĺženou rukou aj pri tých najťažších štátnických rozhodnutiach. Pán prezident, dovoľte na záver, aby som vám úprimne pogratuloval k vášmu opätovnému zvoleniu a jedným dychom zaželal veľa šťastia, úspechov a rozvahy pri výkone vašej funkcie. Pán prezident, želám vám, aby ste aj naďalej dôstojne reprezentovali Slovensko doma i v zahraničí. Aby ste do slovenskej spoločnosti – tak ako doteraz – vnášali pokoj a stabilitu. Aby ste boli tým symbolickým majákom, ktorý Slovensku bude ukazovať smer, akým sa má vydať, aby prekonalo globálnu hospodársku krízu a vrátilo sa k obdobiu prosperity a blahobytu. Pán prezident, nech je vaša činnosť sprevádzaná úspechmi, pretože vaše úspechy sú úspechmi celej slovenskej spoločnosti, celého štátu a celého nášho národa! Ďakujem. <kinesic type="applause"><desc>Potlesk.</desc></kinesic> A teraz, dámy a páni, pristúpime k samotnému zloženiu sľubu pána prezidenta Slovenskej republiky. Vážený pán Gašparovič, podľa čl. 104 ods. 1 Ústavy Slovenskej republiky zložením ústavou predpísaného sľubu pred Národnou radou Slovenskej republiky do rúk predsedníčky Ústavného súdu Slovenskej republiky sa ujmete funkcie prezidenta Slovenskej republiky na obdobie ďalších piatich rokov. Prosím vás, aby ste položili pravú ruku na Ústavu Slovenskej republiky, prečítali text sľubu, jeho zloženie potvrdili podaním ruky predsedníčke Ústavného súdu a potom text sľubu podpísali. Prosím vás, dámy a páni, aby ste počas sľubu stáli.</seg>
            </u>
            <u xml:id="ParlaMint-SK_2009-06-15-t4m--.u2" who="#IvanGašparovič.1941" ana="#chair">
               <seg xml:id="ParlaMint-SK_2009-06-15-t4m--.u2.p1">„Sľubujem na svoju česť a svedomie vernosť Slovenskej republike. Budem dbať o blaho slovenského národa, národnostných menšín a etnických skupín žijúcich v Slovenskej republike. Svoje povinnosti budem vykonávať v záujme občanov a zachovávať i obhajovať ústavu a ostatné zákony.“ Tak sľubujem.</seg>
            </u>
            <note>Podpísanie textu sľubu.</note>
            <kinesic type="applause">
               <desc>Dlhotrvajúci potlesk.</desc>
            </kinesic>
            <u xml:id="ParlaMint-SK_2009-06-15-t4m--.u3" who="Macejková, I." ana="#regular">
               <seg xml:id="ParlaMint-SK_2009-06-15-t4m--.u3.p1">Vážená Národná rada Slovenskej republiky, vážené excelencie, eminencie, vzácni hostia, ako predsedníčka Ústavného súdu Slovenskej republiky v zmysle Ústavy Slovenskej republiky osvedčujem, pán Ivan Gašparovič zložil sľub predpísaný ústavou na funkciu prezidenta Slovenskej republiky. Vyhlasujem, od tejto chvíle sa ujíma funkcie prezidenta Slovenskej republiky.</seg>
            </u>
            <kinesic type="applause">
               <desc>Potlesk.</desc>
            </kinesic>
            <kinesic type="playback">
               <desc>Štátna hymna Slovenskej republiky v podaní zboru a orchestra SND a súčasne vystrelenie 20 delostreleckých sálv z nábrežia Dunaja.</desc>
            </kinesic>
            <u xml:id="ParlaMint-SK_2009-06-15-t4m--.u4" who="#PavolPaška.1958" ana="#regular">
               <seg xml:id="ParlaMint-SK_2009-06-15-t4m--.u4.p1">Vážený pán prezident, zložením sľubu ste sa ujali funkcie prezidenta Slovenskej republiky. Dovoľte, aby v mene poslancov Národnej rady Slovenskej republiky, ale i v mene svojom som vám úprimne a srdečne zablahoželal a poprial veľa, veľa úspechov a mnoho síl pri vykonávaní funkcie hlavy štátu v prospech Slovenskej republiky a jej občanov. <kinesic type="applause"><desc>Potlesk.</desc></kinesic> A teraz, dámy a páni, požiadam pána predsedu vlády Slovenskej republiky, aby sa nám prihovoril.</seg>
            </u>
            <u xml:id="ParlaMint-SK_2009-06-15-t4m--.u5" who="#RobertFico.1964" ana="#regular">
               <seg xml:id="ParlaMint-SK_2009-06-15-t4m--.u5.p1">Vážený pán prezident Slovenskej republiky, dovoľte mi, aby som v mene celej vlády Slovenskej republiky, ale aj v mojom mene vám zaželal všetko potrebné na dôsledné napĺňanie prezidentského sľubu, ktorý ste pred chvíľkou zložili, ako aj na pokojné využívanie a napĺňanie prezidentských právomocí predpísaných Ústavou Slovenskej republiky. Mimoriadne oceňujem, vážený pán prezident, úroveň komunikácie medzi troma najvyššími ústavnými činiteľmi, ktorej sme svedkami od momentu vzniku súčasnej vlády Slovenskej republiky. Verím, že konsenzus v slovenských veciach bude pokračovať aj ďalej a že komunikácia medzi prezidentom Slovenskej republiky, predsedom Národnej rady Slovenskej republiky a predsedom vlády Slovenskej republiky bude obdobná, ako bola doteraz. Slovensko takúto komunikáciu potrebuje viac ako inokedy. Veľmi pekne ďakujem a blahoželám.</seg>
            </u>
            <kinesic type="applause">
               <desc>Potlesk.</desc>
            </kinesic>
            <u xml:id="ParlaMint-SK_2009-06-15-t4m--.u6" who="#PavolPaška.1958" ana="#regular">
               <seg xml:id="ParlaMint-SK_2009-06-15-t4m--.u6.p1">Vážený pán prezident, nadišla tá chvíľa, kedy určite nielen tu prítomní, ale aj ľudia na Slovensku očakávajú váš inauguračný prejav. Poprosím vás, pán prezident.</seg>
            </u>
            <u xml:id="ParlaMint-SK_2009-06-15-t4m--.u7" who="#IvanGašparovič.1941" ana="#chair">
               <seg xml:id="ParlaMint-SK_2009-06-15-t4m--.u7.p1">Vážený pán predseda Národnej rady, vážený pán predseda vlády, vážená pani predsedníčka Ústavného súdu, vážené poslankyne, poslanci Národnej rady, vážení členovia vlády Slovenskej republiky, vážené excelencie, vzácni hostia, drahí spoluobčania, je tomu päť rokov, čo som predstúpil pred vás, pred občanov Slovenskej republiky a zložil slávnostný sľub. Tak ako pred chvíľkou. Dnes tu stojím pred vami znova po tom, ako ste mi vyslovili dôveru byť na čele štátu ďalších päť rokov. Je to pre mňa záväzok, ale aj signál, že občania nie sú nevšímaví a ľahostajní k veciam vo svojom štáte a k politikom, ktorí ho spravujú. Slovensko má vo svojej novodobej histórii samostatnosti úspešný príbeh z pohľadu úspešnej transformácie aj z hľadiska etablovania sa na medzinárodnej politickej scéne. Som rád, že na tomto úspechu je podiel aj mojej práce – no najväčší podiel na tomto úspechu máte vy, moji spoluobčania, ktorí ste ani v čase nie ľahkého sociálneho postavenia nestrácali dôveru a lojalitu k svojmu štátu. O to s oveľa väčšou vďakou a váhou som prijal vašu podporu. Moje druhé funkčné obdobie začína v roku 20. výročia nadobudnutia slobody v novembri 1989. Svoje nádeje v slobodu a demokraciu sme zdieľali spolu s našimi susedmi a novou rodinou slobodných národov. Nielen vtedajšie ciele, ale aj tie pocity vzájomnosti musia i naďalej tvoriť základ našich a susedských vzťahov. Dnes Slovensko užíva výhody eurozóny i pevných transatlantických väzieb. Spoločne so svojimi spojencami Slovensko čelí bezpečnostným rizikám i globálnej hospodárskej a finančnej kríze. Nemožno si predstaviť výhodnejšie základy pre našu budúcnosť. Upozorňujem na tieto všeobecne nám všetkým známe pravdy preto, aby som zdôraznil naše rozpaky, s ktorými sa pozeráme na aktivity niektorých politikov, ktorí komplikujú vzťahy medzi štátmi a národmi v našom regióne. Slovensko vie, že k svojmu rozvoju potrebuje priateľstvo, ale aj spoluprácu so všetkými susedmi. Naša spoločnosť je dynamická a rôznorodá. V mnohom aj rozporná. Jedno má však nemennú, trvalú hodnotu – a to podľa našej ústavy sme všetci „slobodní a rovní v dôstojnosti i v právach“. To je určujúce pre všetkých nás. Aj pokiaľ ide o národnostné menšiny, ich postavenie a práva sú vymedzené ústavou. Podčiarkujem, že nad rámec ústavy iných štátov Európskej únie. Naša ústava začína odkazom na korene slovenskej štátnosti vo Veľkomoravskej ríši a nabáda nás šíriť porozumenie medzi národmi a cirkvami, vnímať rozdiely ako prostriedok k vzájomnému obohacovaniu. V žiadnom prípade nie ako dôvod ku sporom. Základom zahraničnej politiky nášho štátu preto stále je – a som presvedčený, že pre budúcnosť aj zostane – rešpekt k medzinárodnému právu. Preto rozumieme bolesti našich srbských priateľov v otázke Kosova. Z minulých rokov si odnášame poznanie, že Slovensko musí v Európskej únii i v NATO dôslednejšie obhajovať naše štátne záujmy. Je treba si neustále pripomínať, že požiadavka mieru bola tým prvotným impulzom, ktorý naštartoval európsku integráciu. Patriť medzi najmocnejších znamená zvýšenú zodpovednosť, nie právo na svojvôľu. Som úprimne presvedčený, že rozširovanie vplyvu Európy a presadzovanie medzinárodného práva môže oveľa viac prispievať k spolupráci, než konfrontácia. Svet 21. storočia, v ktorom sa zrodilo samostatné Slovensko, bude iný. Pozorne sledujeme rast moci a vplyvu nových ekonomických centier, ako je Čína, India, Brazília, či obnovujúce sa Rusko. Preto je potrebné, aby sa Slovensko usilovalo, tak ako v zahraničnej politike, tak aj v organizáciách, ktorých je členom, aby prevládol duch kooperácie, smerovania k efektívnemu multilateralizmu. Prvý vážny krok k takto chápanému svetu môže urobiť rusko-americké stretnutie. Ich odhodlanie vytvoriť svet bez jadrových zbraní nám dáva nádej, že tento vznešený cieľ možno dosiahnuť. Som presvedčený, že pochopenie spoločných záujmov všetkých štátov vytvoriť svet bez jadrových zbraní by bolo skvelým základom pre presadzovanie všetkých miléniových cieľov Organizácie Spojených národov – teda nielen obmedzenie zbrojenia, ale aj posilnenie boja proti chudobe, likvidácii negramotnosti, skutočné naplnenie práv žien a matiek, zabezpečiť dostupnú a lepšiu zdravotnú starostlivosť pre všetkých ľudí, znížiť zadlženie chudobných štátov, ale aj obnova ekologickej rovnováhy. Nadišiel čas, keď sa ľudstvo musí naučiť globálne problémy skutočne riešiť a nie neustále nimi zaťažovať našu planétu. Vážené slávnostné zhromaždenie, vážení občania, keď som pred piatimi rokmi nastúpil do funkcie prezidenta Slovenskej republiky, mottom mojej práce bolo „Myslím národne – cítim sociálne“. Dostalo sa mi vtedy za to nemálo kritiky, že nejdem s dobou – že svet funguje dneska inak. Čas mi však dal za pravdu, že národ ani sociálne cítenie nie sú prežitkom ani dnes. Zhruba pred rokom Slovenská republika dostala z Európskej únie skvelú správu, že splnila kritériá pre prijatie eura a od l. januára 2009 sme súčasťou eurozóny. Bolo to ocenenie našej hospodárskej prosperity. Dnes je situácia iná – pociťujeme dôsledky globálnej hospodárskej krízy, ktorú sme si nespôsobili, ale slovenská spoločnosť sa s ňou musí vyrovnávať a súčasne sa musí vyrovnávať aj s ďalšími otázkami svojho bytia. Dvadsať rokov po historickom zlome v novembri 1989, keď sa na Slovensku začali zásadné demokratické zmeny, sa nachádza väčšina slovenskej spoločnosti na duchovnej križovatke svojho vývoja. Nejde však o rozhodovanie, či sú občania Slovenskej republiky za demokraciu, alebo proti nej. Nie. Pred slovenskú spoločnosť je postavená iná otázka – je to otázka hodnôt, ktorú urýchlila a nepriamo nastolila práve globálna ekonomická kríza. Štát sa usiluje problémy spôsobené globálnou hospodárskou krízou riešiť vytváraním impulzov pre oživenie ekonomiky, ako aj poskytovaním podpôr v sociálnej oblasti. Tieto aktivity štátu majú svoje limity, keďže úspešné hospodárske výsledky z posledných rokov sa „via facti“ asi nebudú v najbližšom čase opakovať. Pre vedenie štátu a celú spoločnosť nastáva obdobie zlomu nielen v ekonomickej sfére, ale aj v postojoch k preferovaným hodnotám po roku 1989. V tejto zložitej situácii je potrebné jasne definovať ohrozenia spoločnosti, zabrániť deštrukcii doterajších pozitívnych trendov a hľadať nové, lepšie cesty vývoja Slovenska v materiálnej, ale aj v duchovnej sfére. Slovensko má v tomto smere istú predstavu, keďže z podnetu vlády Slovenskej republiky v uplynulom období kolektív odborníkov spracoval Dlhodobú víziu rozvoja slovenskej spoločnosti. Začiatkom apríla tohto roku sme sa spolu s predsedom Národnej rady Slovenskej republiky a predsedom vlády Slovenskej republiky zúčastnili na jej vyhodnotení. V diskusii s odborníkmi sme sa zhodli na tom, že je to solídny základ, na ktorom možno budovať strategické zámery Slovenska do roku 2015, ale aj ďalej, a to i napriek tomu, že hospodárska kríza zmenila mnohé zámery štátu. Globálna hospodárska kríza priniesla a môže priniesť neočakávané zmeny, na ktoré sa dá pripraviť iba nepriamo, hľadaním nových ciest pre vývoj Slovenska. Za tohto stavu je dobré, že vedenie štátu začalo spolupracovať, no ukazuje sa, že je potrebné ešte intenzívnejšie spolupracovať s viacerými zložkami spoločnosti, ktoré v období hospodárskeho rozmachu stáli tak čiastočne bokom jeho záujmu – s oficiálnymi štátnymi, ale aj neštátnymi inštitúciami tak, aby bola spoločnosť relatívne pripravená na nové podmienky po skončení krízy. Ide o participáciu na chode štátu aj v takých oblastiach, kde si situácia nevyžaduje okamžitý zásah, ale z hľadiska stratégie i vízie to bude posilňovať stabilitu Slovenska a podporovať sociálnu súdržnosť obyvateľstva. Vláda sa snaží nežiaduce rozdiely zmierňovať. Ale zmeniť spoločnosť zo dňa na deň nemožno. K postupným zmenám však môžeme prispieť všetci. Najmä upevňovaním podstaty a pôsobenia právneho a sociálneho štátu. Základom pritom zostáva naša ústava a sústava zákonných noriem. Na nich musíme stavať. Posilňovať a využívať právny štát. Formovať právne vedomie, aj keď nám to komplikuje niekedy záplava právnych noriem a regulácií orgánov Európskej únie. Aj rozhodnutí európskych súdnych inštitúcií. No napriek tomu nesmieme rezignovať na tvorivý prístup k ich premene do nášho právneho systému. Ani na posilňovanie autority nezávislosti a nestrannosti súdnictva suverénneho štátu. Lebo oneskorená spravodlivosť nie je spravodlivosť, nevymožiteľné právo nie je právo! Vážené slávnostné zhromaždenie, vážení spoluobčania, ak sa dnes jasne ukazuje, že solidarita sa stáva kľúčovou hodnotou, na ktorej stojí a padá budúcnosť Európskej únie, potom sa treba opýtať: V akej miere ju uplatňujeme v našom vnútroštátnom živote? Asi všetci odpoviete, že vo výrazne obmedzenej. Pritom si uvedomujeme, že bez skutočnej a výkonnej solidarity – teda nielen vyhlasovanej! – sa nevymaníme z virtuálneho sveta, ktorý spôsobil svetovú finančnú krízu. Ale ani bez vyslobodenia sa z neho nevymaníme sa ani z krízy. „Kríza“ je konštatovanie celosvetového stavu. Ale nie ospravedlňovanie. Kríza je aj výzva pre vedomé celospoločenské nabádanie k tvorivosti a zodpovednosti, ich presadzovania do života. Preto sa pomoc štátu má sústrediť na podporu všetkých podnikateľských subjektov i na tých, ktorí pracujú ako zamestnanci. Ale aj na tých, čo museli svoju prácu prerušiť. Mám tým na mysli malých podnikateľov a živnostníkov. Ak vychádzame z toho, že vývoj globálnej hospodárskej krízy je v súčasnosti nepredvídateľný, viaceré oblasti, ktoré boli doteraz na Slovensku ekonomicky prioritné či perspektívne, sa po odznení krízy môžu nachádzať v celkom inej pozícii. Na základe týchto predpokladov by mal štát robiť predovšetkým také politické rozhodnutia, ktoré by v rámci budúceho rozvoja Slovenska síce neprinášali okamžité výsledky, ale mohli založiť pozitívne vývojové trendy. Skúsenosti zo Spojených štátov amerických za veľkej hospodárskej krízy, keď boli v roku 1929 viac-menej náhodne investované finančné prostriedky do vedeckého výskumu, dokazujú, že tieto investície sa mnohonásobne vrátili. Touto cestou by sa malo v súčasnosti – som presvedčený – vydať aj Slovensko. Podľa môjho názoru Slovenská akadémia vied je schopná predložiť štátu takú koncepciu financovania vedy, ktorá môže pri aplikovaní získaných výsledkov priniesť vo viacerých okruhoch vedeckého bádania štátu úspory, ale aj zisky. Vážené slávnostné zhromaždenie, vážení občania, svet, vrátane Európskej únie, a teda aj Slovenska, utrpel nemalé straty. Materiálne, ale najmä duchovné. Dôstojnosť človeka sa dostáva na okraj ekonomických, a teda aj politických snáh. Poučený politik je dnes zodpovedný nielen za obhajobu vlastných národnoštátnych záujmov. Súčasne je povinný zosúladiť ich so záujmami iných. Inak povedané: rešpektovať a byť rešpektovaný! To je môj postoj k vnútroštátnej i medzinárodnej politike na najbližšie roky. Je plne v súlade so štúrovskou výzvou – so svetom do sveta. Ale je aj v súlade s naším postavením v Európskej únii. Je pozíciou, z ktorej sa môžeme hrdo – aj cez optiku našej ústavy – pozrieť do očí každému. A v tomto duchu vidieť aj na najaktuálnejšiu úlohu pre politikov všetkých štátov: ekonomika totiž nie je cieľ, ale nástroj bytia a súžitia! V dnešnom mojom vystúpení iste chápete, že nie je úlohou ani možnosťou obsiahnuť celú problematiku života spoločnosti, a preto nevypočítavam ani nekonkretizujem konkrétne úlohy či projekty. Denne sa nimi zaoberá vláda, ktorú plne podporujem v jej úsilí minimalizovať dôsledky krízy. Podporujem všetky snahy, ktoré nemyslia len na okamžité riešenia, ale aj na to, čo bude po kríze. Zamýšľam sa nad našou strategickou bezpečnosťou, a to v zrkadle všeľudských hodnôt. Potrebujeme silu spoločného vedomia, úctu k človeku a vlastenectvo. Aj vedomie európskej spolupatričnosti. Skvalitňovanie právneho i historického vedomia, rozvoj duchovných hodnôt, ktoré stáli pri kolíske našej kultúry, vzdelanosti a štátnosti. I európskej zmluvnej zhody. Pred nami sa dnes otvára založenie ďalších možností a rozhodnutí. Budeme musieť pri nich uplatňovať aj odvahu pre nové riešenia. Ak je rozvoj vidieka a ekológie a iných možných súčasných a budúcich zmien potrebný. Ak je – a to podčiarkujem – na prvom mieste občan, na rovnakej úrovni záujmu musí byť aj jeho budúcnosť. Prelomové obdobia potrebujú dneska aj prelomové riešenia. Ak sa ich chopíme, vyhneme sa príčinám a následkom vzniku nových kríz, ďalším ekonomickým a sociálnym otrasom. Zodpovednosti dnes za riešenia nás nikto nezbaví. Cieľom a povinnosťou nášho štátu a spoločnosti – v súlade s politikou Európskej únie – je posilňovanie ochrany ľudských práv, právnej a zmluvnej čistoty ekonomického prostredia. Model štátu a spoločnosti, ktorý má takto jasne určené všeľudské hodnoty, upevňuje základy občianskej spoločnosti, právneho a sociálneho štátu. Takéto usporiadanie modernej európskej spoločnosti je nanajvýš legitímne. A pre mňa sa dnešným dňom stáva opätovne záväzné – aj vo funkcii prezidenta. Vážení spoluobčania, ďakujem vám za dôveru, ktorú ste mi prejavili. Urobím všetko, čo mi prikazuje ústava, náš právny systém i požadovaná mravnosť. Aj v nasledujúcich piatich rokoch chcem slúžiť predovšetkým vám, občanom Slovenskej republiky. Ďakujem, že ste ma vypočuli.</seg>
            </u>
            <kinesic type="applause">
               <desc>Potlesk.</desc>
            </kinesic>
            <u xml:id="ParlaMint-SK_2009-06-15-t4m--.u8" who="#PavolPaška.1958" ana="#regular">
               <seg xml:id="ParlaMint-SK_2009-06-15-t4m--.u8.p1">Dámy a páni, ďakujem pánovi prezidentovi Slovenskej republiky za jeho inauguračný prejav. Dovoľte, vážené pani poslankyne, páni poslanci, vážená vláda, pán premiér, vážená pani predsedníčka Ústavného súdu, ctení hostia, aby som vám všetkým poďakoval za vašu účasť na tomto slávnostnom inauguračnom akte na schôdzi Národnej rady Slovenskej republiky, počas ktorej opätovne zvolený pán prezident zložil ústavou predpísaný sľub. Vyhlasujem teraz schôdzu Národnej rady Slovenskej republiky za skončenú.</seg>
            </u>
            <kinesic type="applause">
               <desc>Potlesk.</desc>
            </kinesic>
            <note>Odchod Čestnej stráže prezidenta SR s vlajkou SR a štandardou prezidenta SR za zvukov hymnickej piesne „Hoj, vlasť moja“.</note>
            <note>Odchod prezidenta SR Ivana Gašparoviča s manželkou za zvukov prezidentských fanfár.</note>
            <note>Zaznievanie Symfónie č. 9 od Ludwiga van Beethovena.</note>
            <note>Slávnostná schôdza NR SR sa skončila o 12.28 hodine.</note>
         </div>
      </body>
   </text>
</TEI>
