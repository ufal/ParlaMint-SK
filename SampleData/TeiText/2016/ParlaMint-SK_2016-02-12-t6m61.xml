<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xml:id="ParlaMint-SK_2016-02-12-t6m61" xml:lang="sk">
   <teiHeader>
      <fileDesc>
         <titleStmt>
            <!-- TODO -->
            <meeting ana="#parla.term #parla.uni" n="6">6</meeting>
            <meeting ana="#parla.meeting #parla.uni" n="61">61</meeting>
            <!-- TODO -->
         </titleStmt>
         <editionStmt>
            <edition>3.0a</edition>
         </editionStmt>
         <extent>
            <!-- TODO -->
         </extent>
         <publicationStmt>
            <!-- TODO -->
         </publicationStmt>
         <sourceDesc>
            <bibl>
               <!-- TODO -->
               <date when="2016-02-12">2016-02-12</date>
            </bibl>
         </sourceDesc>
      </fileDesc>
      <encodingDesc>
         <!-- TODO -->
      </encodingDesc>
      <profileDesc>
         <settingDesc>
            <setting>
               <!-- TODO -->
               <date when="2016-02-12">2016-02-12</date>
            </setting>
         </settingDesc>
         <!-- TODO -->
      </profileDesc>
   </teiHeader>
   <text>
      <body>
         <div>
            <u xml:id="ParlaMint-SK_2016-02-12-t6m61.u1" who="#PavolZajac.1967" ana="#regular">
               <seg xml:id="ParlaMint-SK_2016-02-12-t6m61.u1.p1">Ďakujem veľmi pekne, pán kolega, za vaše vystúpenie. Naozaj som nečakal, keď som kládol otázky ministrovi zdravotníctva a pánovi predsedovi výboru Rašimu, ako chcú vyriešiť zdravotnú starostlivosť v tých nemocniciach, z ktorých odišli zdravotné sestry, dneska je to viac ako 500 sestier vysoko špecializovaných, ako toto vyriešia a ako naplnia ten sľub pána premiéra Roberta Fica o tom, že tieto sestry sa naspäť môžu vrátiť na svoje pracoviská bez toho, aby utrpeli napríklad na mzde. A nečakal som, že my dvaja opoziční poslanci to budeme tu rozprávať, pretože túto situáciu môže vyriešiť jeden človek v tejto republike jedným svojím pokynom. Je to premiér Robert Fico, ktorý takýto prísľub minulý týždeň dal, jedným pokynom tí jeho riaditelia to splnia, aj situáciu v prešovskej nemocnici vyriešia okamžite, pretože to fatálne zlyhanie, ktoré ste spomínali aj pri prešovskej nemocnici, ktoré mohlo nastať aj pre zníženú zdravotnú starostlivosť, to úmrtie dieťaťa má vyšetrovať Úrad pre dohľad nad zdravotnou starostlivosťou, teda pani šéfka Pažinková, ktorá bola v Prešove v nemocnici riaditeľka, pričom pán súčasný riaditeľ Čuha jej robil námestníka? Táto košická klika, ktorá vládne v prešovskej nemocnici, a keď tam bol problém, okamžite tam nabehol pán minister Čislák a pán Raši, ďalší členovia košickej kliky, to vyrieši? V prešovskej nemocnici situácia je veľmi zlá, tá atmosféra je tam neúnosná. Aj včera som povedal, zopakujem to, dá sa to tam vyriešiť aj tak, že sa okamžite odvolá vedenie tejto nemocnice.</seg>
            </u>
            <u xml:id="ParlaMint-SK_2016-02-12-t6m61.u2" who="#JanaLaššáková.1952" ana="#chair">
               <seg xml:id="ParlaMint-SK_2016-02-12-t6m61.u2.p1">Pán poslanec Viskupič, nech sa páči.</seg>
            </u>
            <u xml:id="ParlaMint-SK_2016-02-12-t6m61.u3" who="#JozefViskupič.1976" ana="#regular">
               <seg xml:id="ParlaMint-SK_2016-02-12-t6m61.u3.p1">Viliam, ja som čakal na prejav jedného z lekárov k tejto téme a mám pocit, že vystavaný bol aj vtipne a priamo k veci. Ja mám teraz na srdci jeden moment prebiehajúcej schôdze. A to je, že chcem sa aj tým sestrám, ktoré tu doteraz sú nútené byť, lebo majú záujem počuť, akým spôsobom sa parlament zaoberá ich situáciou, ospravedlniť. Ak totižto dvaja robia tú istú vec, tak nie je to vždy tá istá vec. Áno, použili sme v pléne parlamentu pri odvolávaní premiéra sochu alebo figurínu zobrazujúcu premiéra. Bola to téma odvolávania premiéra, bola to téma, ktorá úzko súvisela s dneškom. A premiér, keďže sa tu vtedy nevyskytoval, tak sa tu vyskytla tá figurína, pričom pri téme zdravotných sestier, z ktorých dali mnohé výpovede, a podľa mňa hrajú s nimi mocní tejto krajiny jednu hnusnú rukojemnícku drámu, si tie sestry nezaslúžia, ak je tu úzke a hlúpe politikárčenie pri téme zdravotníctva, aby sem kolegovia prinášali nejaké sochy a riešili si tu svoje mindráky. Takže moje ospravedlnenie je za to, že tu vznikli dve sochy, ktoré nemajú s témou zdravotníctva absolútne žiadnu súvislosť. A naozaj je to dehonestujúce, hlavne pre tie sestry, ktoré aj od tohto parlamentu čakali riešenie. Toto, čo predviedli kolegovia, riešením nie je.</seg>
            </u>
            <u xml:id="ParlaMint-SK_2016-02-12-t6m61.u4" who="#JanaLaššáková.1952" ana="#chair">
               <seg xml:id="ParlaMint-SK_2016-02-12-t6m61.u4.p1">S reakciou pán poslanec Novotný.</seg>
            </u>
            <u xml:id="ParlaMint-SK_2016-02-12-t6m61.u5" who="#ViliamNovotný.1973" ana="#regular">
               <seg xml:id="ParlaMint-SK_2016-02-12-t6m61.u5.p1">Ďakujem pekne. Ďakujem obom pánom poslancom, ktorí na mňa reagovali.Ja len veľmi krátko odpoviem pánovi poslancovi Zajacovi, ktorý sa teda dožadoval odpovedí na veľmi legitímne otázky položené ministrovi Čislákovi a predsedovi zdravotníckeho výboru Rašimu, o to viac, že obidvaja naozaj nabehli do prešovskej nemocnice riešiť a zachraňovať situáciu a poľutovať tam tie sestričky, ktoré sú obeťou nejakého sprisahania a nejakých politických intríg a sú zneužité, lebo veď ako normálna taká sestrička nemôže len tak dať výpoveď, to je predsa v sociálnodemokratickej krajine nepredstaviteľné. Ale chcel by som povedať len toľko, že neodpovedali na tie otázky z jednoduchého dôvodu, lebo nemôžu povedať, aký majú tu plán. A ako teraz pozerám zľava, sprava, zhora alebo zdola, vždy mi to vychádza tak, že ten plán je trojbodový, do 5. marca vydržať, nejako to zadupať pod koberec, ututlať, tváriť sa, že všetko je v poriadku napriek tomu, že nič nie je poriadku v nemocniciach ani v Prešove, ani v Žiline, ani v Trnave, medzitým vyhladovať tie sestry, nech už sú nervózne, veď aj by sa niektoré možno vrátili späť, aj chcú pracovať, aj nevedia, či už odtiaľ majú odísť alebo nemajú odísť, pričom tretím bodom je, že potom po 5. marci ich potichučky prijmú naspäť so spoliehaním sa, že však ony tam pribehnú. Môže v tom byť jeden malý háčik, že tam potom nepribehnú, že jednoducho už tu nebudú alebo odídu k iným poskytovateľom zdravotnej starostlivosti, ale no bude už po 5. marci, to už tak pána ministra Čisláka netrápi.</seg>
            </u>
            <u xml:id="ParlaMint-SK_2016-02-12-t6m61.u6" who="#JanaLaššáková.1952" ana="#chair">
               <seg xml:id="ParlaMint-SK_2016-02-12-t6m61.u6.p1">Nech sa páči, pán poslanec Hlina, máte slovo.</seg>
            </u>
            <u xml:id="ParlaMint-SK_2016-02-12-t6m61.u7" who="#AlojzHlina.1970" ana="#regular">
               <seg xml:id="ParlaMint-SK_2016-02-12-t6m61.u7.p1">Vážená pani predsedajúca, vážené kolegyne, kolegovia, už som raz vystupoval, teraz to tu je možno jedno z mojich posledných vystúpení, možno aj posledné vystúpenie o polnoci, tesne po polnoci. Takú len technickú poznámku poviem. Ja som nikdy teda nebol nejaký veľký fanúšik 2D modelov, ale, dobre, keď teda má niekto pocit, že je to nevyhnutné, terajšia inštalácia mi dovoľuje byť trošku principiálnejší. Viete, keby tu bola iba jedna inštalácia, by bolo asi nekorektné, keby som namietal, lebo som nenamietal predtým, ale ja vás chcem poprosiť, pani predsedajúca, že som pripravený počas môjho vystúpenia tie figuríny, aby som nepoškodil tie figuríny, dať nabok, pričom keď skončím s prejavom, som pripravený tie figuríny doniesť sem naspäť. Nechcem ísť s nikým zápasiť, je tu Šuca a v určitý moment by to mohlo byť zaujímavé, ale ja sa o papierové figuríny naťahovať nebudem, ja viem zabojovať, aj viem sa o niečo pobiť, ale o papierové figuríny bojovať nebudem, ja sa chcem korektne dohodnúť, či mi dovolíte urobiť, sú dve, lebo z nich jedna je ako schizofrenik, všetky tri kusy figurín posunúť o dva metre ďalej. Sám to urobím a potom sám vám ich vrátim, aby vám to nechýbalo, naspäť, lebo ja sa chcem vo svojom vystúpení venovať zdravotným sestrám a zdravotníctvu a problému, ktorý zdravotníctvo znamená, dobre. Vieme na tom prípadne sa dohodnúť? <vocal type="speaking"><desc>Reakcia z pléna.</desc></vocal> No oceňujem to. A teraz odnesiem tie vaše figuríny odtiaľto a ja vám ich donesiem po mojom prejave naspäť, dobre. Ďakujem za ústretovosť aj pánovi Šucovi, lebo ten sem už štartoval, čo v určitý moment by mohlo byť zaujímavé, ale nestojí za to toto, papierová figurína určite. Prosím vás, pekne k meritu veci. Ak hovoríme o zdravotníctve, ja som už niektoré tie skutočnosti hovoril pri školstve. My sme mali dneska protest proti rozkrádaniu v zdravotníctve na veľmi dobrej adrese. To je ako pomaly v realitnom trhu, keď čo najkľúčovejšie ukazovatele ceny nehnuteľnosti sú tri, lokalita, lokalita, lokalita, a keď chcete miestne príslušne protestovať proti rozkrádaniu zdravotníctva, znova ste determinovaný troma ukazovateľmi a to sú lokalita, lokalita, lokalita. A vzhľadom na okolnosti nám to prudko vychádza na Súmračnú 25. Preto tam dneska ten protest bol. Ja sa chcem poďakovať všetkým ľuďom, ktorí tam boli. A nebolo nás tam až tak málo na slovenské pomery a budeme tam aj o týždeň. Dohodli sme sa tam aj s tými ľuďmi, oni sľúbili, že pozvú tam ďalších, lebo čarovne nám pošta z toho nič nedoručila, my sme vytlačili sto tisíc letákov, ja som to zaplatil, nebolo to málo, pošta na to údajne zabudla. Všetci, ktorých som sa na to spýtal, to v schránke nenašli, takže sľúbili, že tam prídu a ešte niekoho zavolajú. Čiže je vysoký predpoklad, že raz možno ja budem posledný idealista v tejto krajine, raz možno sa ľud tejto krajiny zobudí a povie, dosť, jedna z možností, ako to ukázať, je budúci štvrtok o piatej popoludní na Súmračnej 25. Naozaj ak si chcete nájsť dobrú lokalitu na protest proti rozkrádaniu v zdravotníctve, tak top adresa na naozaj Créme de la créme je Súmračná 25. Pozývam tam všetkých. Dokonca to bude budúci štvrtok aj s kultúrnym programom. Zaspievajú tam V dolinách, ale v pôvodnej verzii, lebo už aj to vedeli dobabrať. Viete, ja žasnem už, už aj na Modlitbu za Slovensko som sa tu pána Maďariča pýtal, či si od Rúfusa, chudáka nebohého, ale od jeho rodiny pýtali práva ju používať na ich mítingoch, čom aj iní kolegovia vedeli by rozprávať tak, že koho použijeme, zneužijeme v kampani. Prosím vás, niečo nechytajte, niečo nechajte bokom. Aj V dolinách je pekná pesnička, hej, tak pekná, že by sme ju nemuseli sprzniť na mítingoch, na mítingoch strany SMER. Takže tam zaznie. Už keď tak vrátime to tam, ale v tom pôvodnom znení. Ako bojovať proti tomu, čo je dnes v zdravotníctve? Poraďte mi to. No však už zdravoťáci vystúpili, poraďte, ako zmeniť, hej, DRG, eHealth, čo lepšiu skratku keď tam dáš, i to je minimálne desať miliónov eur navyše, musí to ísť hneď anglicky. Proste to je základ, keď to neznie anglicky, nemôžeš pýtať za to viac ako desať miliónov eur, proste to sú také akože axiómy, hej. Aj v Kežmarku, nechcem sa nikoho dotknúť, ten anglický výraz evokuje cenu a evokuje to, že to môže byť. Poraďte, ako zmeniť to zdravotníctvo, ako to urobiť, aby v ňom nekradli pacientom vankúše spod hláv, tým ľuďom povedať: „Neberte tým ľuďom vankúše spod hláv, však to sa nepatrí.“ Ja som to tu hovoril, hovorím to ešte raz možno posledný. U nás na Orave, Ivan možno o tom vie, sa traduje o jednom miništrantovi, nedajbože, neviem, či vieš, ktorý to je, hej. Jeden bol miništrant a cestou do sakristie tam zo zvončeka si niečo zobral. Nesie sa to ako tieň s ním doteraz. Proste ako niekto zobrať zo zvončeka peniaze? Ako môžete zobrať peniaze zo zdravotníctva? Ako môžete pacientovi zobrať podhlavník spisovne spod hlavy? Ako to môže niekto urobiť v 1 000-eurovom saku. Poraďte mi v tom, ja neviem, ako sa to dá vyliečiť. Sa to dá vyliečiť možno naozaj tými protestmi, možno naozaj tým, že povieme, že sa to dá urobiť odtiaľ potiaľ, vážení, naozaj že vyšleme jasný signál o tom, že sa to nesmie robiť, lebo že inak odtiaľ vyhádžeme všetkých. Prosím vás, ako si dovoľujete po kauze cétečka urobiť kauzu nejakého Kostku? Veď tu rozum stojí. Mňa to už teraz ani nebavilo čítať, hej. Ale tu pán Beblavý to spomenul, ako nejaký voodoo šarlatán proste dostane zmluvu na 3 mil. eur, veď to je 90 mil. korún, za to, že pichá, veď to tu ja som teraz prvýkrát počul, ihly podľa nejakej schémy. Nebláznite, veď to nie je v obchodnom dome IKEA, kde si kúpite skrinku, kde máte návod s tým, že zložíte si ju doma sám, veď to nemôžeme tak robiť, že niekto zazmluvní šarlatána, dá mu informáciu, kde nakúpi tie ihly. Kúpi ich v obchodnom dome IKEA? Tam majú lacnejšie také sety kuchynské ja neviem. A teraz kde sme sa to tým dopracovali? Po cétečku nájdeme Kostku? A ešte ako to s tým Kostkom ideme robiť, pani predsedníčka poslaneckého klubu? Vážna vec je taký Kostka. Rozumiete tomu, ja neviem že vy ste nejaké vnútorné signály, však ho hoďte cez palubu. Masíruje? Vie nejaké citlivé údaje o príslušnej veľkosti ja neviem, keďže sa ho bojíte, alebo si vás fotil, ako ste tam chodili, preto je tak chránený? Ja neviem som hovoril dakedy, že tých, čo chodili po bordeloch, nafotili a furt v nejakom šuplíku tie fotky pristáli. Tak teraz ja neviem ste fotili Kostku a teraz nieže vyhodíte Kostku, ale na rok bude mať Kostka nie 3 milióny, ale 9 miliónov. Ja hovorím, to je normálne sofistikovaný pokus, ako úplne zničiť zdravotníctvo, úplne ho zdecimovať načisto, pričom tu budú len kliniky Kostku. Ak prejdeš a ti pritom nepomohol Kostka, tak už ti pritom nepomohol nikto. A Kostka bol zazmluvnený na miliardy, hotovo. Ja neviem v tejto krajine je to možné teoreticky, fakt bez všetkých žartov, v tejto krajine sa týmto smerom pokojne môžeme vybrať, že sa tu postaví pán Raši a prečíta, že tá metóda zazmluvnená a ten výkon proste dosahujú vynikajúce výsledky <note>podpísaný Richard Raši</note>. Dneska to dal. <vocal type="laughter"><desc>Smiech v sále.</desc></vocal> Proste ja som to hovoril v takej hyperbole, že on je schopný prečítať aj svoje meno a on ho dneska naozaj prečítal. Viete, to je fantázia, o čom človek by ani nepovedal, že sa toho dožijem v tomto parlamente, že pokojne je tu možné, že príde sem návrh s tým, že na čo je Mickiewiczova, ja neviem ani je ten Ružinov, neviem kliniky, Kostka. Vážení, ja sa chcem poďakovať tým sestričkám. Sú našou vizitkou, toho, my muži čo sme zač. Sme krajinou krčmových hrdinov, vážení. To je hrdinov v krčme? To je hrdinov po piatom pive? To je búchanie po stole s tým, ako by kto chcel zmeniť svet, to ukázať doma pri televízore, hučať do ženy tak, ako hučí, tam to plastové pivo v ruke, pričom hučí do nej, že keby on tam bol, on by im to tam ukázal. To je hrdinstvo. Tie ženy, viete, sú našou smutnou vizitkou toho, čo sme my zač. No bojujú ženy v tejto krajine, prosím vás, veď protest tých sestričiek je protest sestričiek, ženská záležitosť na 90 %. <kinesic type="applause"><desc>Potlesk.</desc></kinesic> Je to hanbou. Naozaj ony nám nastavili zrkadlo žien, ktoré od hrnca utekajú ku matematike svojich detí, potom do roboty a ešte na protest a doma majú rozvaleného muža, ktorý pije pivo z plastovej fľaše a nadáva na celý svet. No to je ale životná perspektíva, no takto sme dopadli. Naozaj obrovskú maximálnu úctu mám k tým ženám. Kto už iný by to mohol byť, ak toto nás nezobudí, ako ženy. Ja som bol sa pozrieť v Žiline na protest tých sestričiek a ja som to na tom Mariánskom videl, ako tam tie chúďatá stáli. Ja som si to v ten moment uvedomil, akí sme úbohí, čo to je za úbohú krajinu, keď tam stáli ženy chúďatá, ktoré riskovali, ktoré idú s taškami ovešané z predajne BILLA neviem, zdakade, utekajú domov, z domu tam a doma majú hrdinu pri televízore, som zvedavý, či sa nájde zopár mužov, ktorí sa zastanú svojich žien, prosím vás, veď to je des, to je naozaj smutnou našou vizitkou. Neviem, či má zmysel sa tuná rozprávať o tom stave v Hanušovciach, ja som videl, že je zabezpečená zdravotná starostlivosť v Hanušovciach, by vám to jeden mladý človek vedel vysvetľovať, ako tam mal ísť na operáciu, kvôli ktorej nešiel do Rakúska, každú sezónu chodí cez zimu robiť do Rakúska, teraz tam kvôli tomu nešiel, lebo si chcel dať spraviť meniskus, nemá ani to urobené, ani peniaze za to naspäť, lebo z prešovskej nemocnice ho poslali preč s tým, že tretieho tam mal nastúpiť, keď povedali mu, že nemá kto rezať u nich, teda to robiť možno tam mal kto, ale nemal kto tam vytierať obväzy, tak ho poslali domov a ten chudák ani peniaze, ani meniskus urobený nemal. No tak dopadol mladý chlapík, tridsiatnik z Hanušoviec nad Topľou. Viete, smeráci, kde sú Hanušovce nad Topľou? Vie Počiatek, kde sú Hanušovce nad Topľou? Tam nie je päťhviezdičkový hotel, no asi to nevie. Prosím vás, skončím s tým, že sa chcem poďakovať tým sestrám a vzdávam im veľkú úctu a je našou povinnosťou urobiť všetko pre to, aby ľudia nestratili vieru v to, že má zmysel bojovať. Teraz ak sa niekto zodvihne s tým, ako s nimi dohrá tú cynickú hru s tým, že ich pokorí, tak znova to zabetónujeme na dekádu dopredu. Vyzývam neviem koho, ja neviem, kde to tam zájde, prosím vás, nepokorujte ženy, to je inak znakom veľkej úbohosti. Mne minule tu niekto spomínal, že nejaké tie sestričky v Prešove museli asi hodinu a pol sa kajať, museli sa ospravedlniť nejakému ich riaditeľovi. Kto je ten riaditeľ, ten nech sa mi pozrie do očí. Kto je ten úbožiak? Čo je to za úbožiaka, keď hodinu a pol sa nechá doprosovať sestričke, nechá pokoriť tak ženu? Čo to je za chlapa? Je to smerácky hrdina alebo čo to sú za ľudia? Musíme to kvôli tým sestričkám urobiť. Prosím vás, nechajte ich, nepokorujte ich, nechajte ich vrátiť sa do nemocníc, jednajte s nimi slušne. A poďme sa začať o tom rozprávať, ako sa to dá vyriešiť. A teraz, viete, napadá ma expresívny výraz a nepoužijem ho, ale ak sa teraz budete vyvršovať na tých sestričkách a budete ich chcieť nechať pokoriť, tak neurobíte dobre. Minimálne v mojom prípade neurobíte tak dobre, lebo takých hrdinov som už videl, takých hrdinov som už počul, ktorí nezaslúžia si ani štipku rešpektu. A presne taký postup bol aj v mojom prípade. Neberte to v zlom. Tie možnosti sú také malé, ale nejaké predsa sú aj v tejto smutnej, naozaj smutnej krajine plnej krčmových hrdinov. Keby niekto chcel vedieť, ako sa tu dá s tým začať alebo postúpiť o krok alebo o dva kroky ďalej, tak skúsme si to definovať vo štvrtok budúci týždeň pred centrálou strany SMER o sedemnástej hodine. Ďakujem veľmi pekne.</seg>
            </u>
            <kinesic type="applause">
               <desc>Potlesk.</desc>
            </kinesic>
            <u xml:id="ParlaMint-SK_2016-02-12-t6m61.u8" who="#JanaLaššáková.1952" ana="#chair">
               <seg xml:id="ParlaMint-SK_2016-02-12-t6m61.u8.p1">Na vystúpenie pána poslanca majú faktické poznámky páni poslanci Novotný a Zajac. Končím možnosť prihlásiť sa s faktickými poznámkami.Nech sa páči, pán poslanec Novotný.</seg>
            </u>
            <u xml:id="ParlaMint-SK_2016-02-12-t6m61.u9" who="#ViliamNovotný.1973" ana="#regular">
               <seg xml:id="ParlaMint-SK_2016-02-12-t6m61.u9.p1">Chcem sa poďakovať pánovi poslancovi Hlinovi. Chcem sa mu poďakovať za to, aký hold a úctu prejavil zdravotným sestrám, ktoré mali tú odvahu a svoj boj viedli do úplného konca. A skutočne aj keď to neviem možno povedať tak pejoratívne a tak jasne a tak zrozumiteľne, ako to povedal on, by som rád podčiarkol tú skutočnosť, že aj učitelia, ktorí protestujú, sú prevažne ženy, sú to prevažne ženy učiteľky, ktoré protestujú a ktoré stáli na námestiach. A niekedy by sme možno my chlapi mali naozaj tú odvahu, ktorú majú naše ženy, obdivovať a možno niekedy aj napodobniť.Ale keď už hovoríme o tých sestrách, možno dnes o tom rozmýšľam od rána a napíšem asi aj taký blok. Určite sa pamätáte na ten americký film Tristo. Bol o tých Sparťanoch, ktorí sa postavili Peržanom. Aj keď ich bolo len tristo, dodnes o nich vieme. Tých sestričiek je päťsto. A možno práve na tejto kauze vlády Roberta Fica sa začne otáčať slovenské zdravotníctvo. Asi som naivný, ja už tak zomriem, to nevadí, ale verím tomu, že vždy musí prísť nejaký okamih, keď sa začnú veci meniť, meniť k lepšiemu. A možno táto odvaha týchto päťsto žien, prevažne žien, je tam aj niekoľko chlapov, však nie je to len o ženách, ale sú to prevažne ženy, lebo sestra je ženské povolanie na Slovensku, začne meniť názor verejnej mienky. Odvaha, s ktorou do toho išli, a odvaha, s ktorou v tom vytrvávajú, nie je len nasledovaniahodná a obdivuhodná, ale je aj určitým zrkadlom toho, aká je slovenská spoločnosť, ale neviem to zďaleka tak pekne povedať, ako to vie pán poslanec Hlina. Naozaj keď už naše ženy musia vyjsť do ulíc, aby nás upozornili na...</seg>
            </u>
            <incident type="break">
               <desc>Prerušenie vystúpenia časomerom.</desc>
            </incident>
            <u xml:id="ParlaMint-SK_2016-02-12-t6m61.u10" who="#JanaLaššáková.1952" ana="#chair">
               <seg xml:id="ParlaMint-SK_2016-02-12-t6m61.u10.p1">Pán poslanec Zajac, nech sa páči.</seg>
            </u>
            <u xml:id="ParlaMint-SK_2016-02-12-t6m61.u11" who="#PavolZajac.1967" ana="#regular">
               <seg xml:id="ParlaMint-SK_2016-02-12-t6m61.u11.p1">Ďakujem veľmi pekne, pán kolega, za vaše vystúpenie. Naozaj tie sestry keď podali výpovede, tak to nebol pre ne jednoduchý krok. A preto hovorím, že to bol pre ne akt zúfalstva a týmto aktom zúfalstva chceli poukázať na neúnosnú situáciu v tých príslušných nemocniciach, ale aj v celom našom zdravotníctve, kde podľa člena rozpočtovej rady sa rozkradne jedna štvrtina tých peňazí. A nie je ich málo, je to zo 4,5 mld. viac ako jedna miliarda.A keď ste hovorili o tom prípade chlapa z Hanušoviec, ktorý nemohol ísť na operáciu, tak takých prípadov bolo oveľa, oveľa viac a naozaj dnes sa objavujú indície prípadov, keď došlo aj ku fatálnym zlyhaniam v prešovskej nemocnici, a presne ste poukázali na to, že chcú ich pokoriť, vydierajú ich, dobre vedia, že vo výpovediach je viac ako 300 zdravotných sestier v prešovskej nemocnici a verejne im odkazuje minister zdravotníctva a riaditeľ tejto nemocnice, že majú pre ne len 188 pracovných miest a presne čakajú na to, ktoré to vo svojej ekonomicko-sociálnej situácii, v rodinnej situácii nevydržia a tam prídu naspäť prvé a za nimi budú nasledovať ako ďalšie, ale najprv budú musieť, obrazne povedané, na kolenách odprosiť, aby mohli pokoriť tie ostatné a ukázať, že: „Vidíte, vidíte, takto ste dopadli, na budúce si pekne rozmyslite, či budete dávať výpovede.“ Ale u mňa majú obrovský obdiv za tú svoju obrovskú statočnosť, ktorú takto ukázali, na ktorú ste poukázali vo svojej výpovedi aj vy.</seg>
            </u>
            <u xml:id="ParlaMint-SK_2016-02-12-t6m61.u12" who="#JanaLaššáková.1952" ana="#chair">
               <seg xml:id="ParlaMint-SK_2016-02-12-t6m61.u12.p1">Nech sa páči, pani poslankyňa Šípošová.</seg>
            </u>
            <u xml:id="ParlaMint-SK_2016-02-12-t6m61.u13" who="#JankaŠípošová.1949" ana="#regular">
               <seg xml:id="ParlaMint-SK_2016-02-12-t6m61.u13.p1">Ďakujem pekne za slovo. Ja chcem poďakovať mojim kolegom z opozície a najmä pánovi poslancovi Hlinovi za to, čo povedal na koniec, že ste sa ako muži zastali tých žien, a chcela by som vrátiť to trošku k téme, ktorú dnes tie figuríny alebo tie inštalácie celkom dobre nevystihujú. Tak by som vám chcela pripomenúť, myslela som si, že ukážem pánovi ministrovi tie aktuálne symboly zdravotníctva, lebo tu keď hovoríme o percentách a ukazujeme čiary a krivky a grafy, tak nie je celkom jasné, o čom hovoríme, ako sme znížili dlh zdravotníctva, tak tam akosi zaniknú takéto skutočnosti, ako sú ošúchané nemocničné plášte, ako sú tie symboly dnešného nášho zdravotníctva, pretože som sa trochu hanbila alebo dosť veľmi hanbila najmä v popoludňajších hodinách v tomto parlamente, keď sa rozprávalo a lietali slová, pričom vôbec sa nehovorilo o podstate veci a vôbec sa nehľadali riešenia, čo som sa snažila naznačiť aj pánovi poslancovi Blanárovi, keď ja som hovorila o tom, že nič sa tu nerobí pre to, aby sme našli riešenia danej kritickej situácie. Takže on mi nerozumel alebo nechcel rozumieť, ale to už nebolo prvýkrát, tak tým sa ďalej nebudem zaoberať. Ešte na začiatku chcem povedať aj to, že som rozmýšľala nad tým, žiaľ, vtedy už som sa nemohla prihlásiť nijako, keď pán predseda zdravotníckeho výboru Raši hovoril prejav, ktorý mal hovoriť minister zdravotníctva, tak som si povedala, akože tu sa už nič ani formálne neberie vážne, predseda zdravotníckeho výboru je poslanec, ktorý má kontrolovať ministra zdravotníctva, a nie ho obhajovať, takže je to všetko nejaké na hlavu postavené a ja dúfam, že to hádam možno ešte niekedy možno aj za môjho života dostaneme v tejto krajine na nohy. Keď hovorím o tom, že som sa hanbila, tak som si spomenula na moju včerajšiu príhodu, vo večerných hodinách som sa zastavila cestou domov v kozmetike a chcela som sa tam objednať. A tam kozmetička mi hovorila, že mohla by som prísť dnes vo štvrtok podvečer. A ja som jej povedala, že ja neviem, či to bude možné, lebo sa to trochu aj hanbila tam povedať, že som poslankyňa Národnej rady a my budeme mať vtedy mimoriadnu schôdzu, pričom som si uvedomila, aké je to hrozné, že toto hovorím. že sa hanbím priznať, kde budem, čo robím, pretože už to ľudia takto vnímajú. Našťastie ona bola pomerne prívetivá a prijala to s porozumením. Ale dnes som sa hanbila ešte viacej. Dnes som sa najmä počas rokovania o situácii v školstve a o štrajkoch učiteľov hanbila za to, ako sa tu rozpráva, tára, prepáčte za výraz, a nič nerieši. Je to strašný pocit bezmocnosti. A hrozný pocit bezmocnosti je aj to, keď si uvedomím, že napriek tomu, čo sa včera hovorilo na poslaneckom grémiu, napriek tomu, ako ústretovo sa tam pán predseda Národnej rady tváril, keď sa pýtal nás opozičných poslancov, koľko asi budeme rozprávať na tej schôdzi a ako dlho bude tá schôdza trvať, pričom povedal, že bude len do 19.00 hodiny, tak vlastne sme tu ráno zažili tie scény s tým neodhlasovaním programu schôdze a potom milostivým jeho odhlasovaním, to je také urážlivé. A čo to je? To je arogancia moci, nič iné to nie je. To je zneužitie moci, to je znásilnenie. Tak ja neviem už, ako to mám urobiť, nikto z nás tu zo 67 poslancov nevie, ako na to ísť, aby sme dali najavo, že toto sa nerobí, to sa nerobí ani voči ženám na balkóne, ani voči ženám v pléne, ale ani voči nikomu. <kinesic type="applause"><desc>Potlesk.</desc></kinesic> Ďakujem. Ma pobavilo, keď pán minister Čislák povedal, že zaviedli sme vyšší komfort zdravotníctva. Tak práve preto som doniesla tie symboly toho nášho dnešného komfortu zdravotníctva. Ľudí nezaujíma to, neviem, ako to mám povedať, už som to povedala v tej rozprave pri školstve, čo chcú a ako čo v tom spraviť, ale to, čo ako vyriešime, ako vyriešime tú kritickú situáciu. A to, čo mne sa zdá podstatné na riešenie v zdravotníctve, je to, prečo nie je dosť peňazí tam, kam ide podľa všetkého dosť peňazí, pretože podľa údajov OECD vraj nedosahujeme tu priemer OECD, ale výdavky do zdravotníctva u nás sú najvyššie v rámci V4, tak prečo sme na tom takto, že musíme tuto riešiť teraz túto situáciu. Asi to vieme, ale stále sa tu rozpráva o niečom inom, nie o tom, kto to robí, ako sa to robí, aké peniaze do toho zdravotníctva idú, teda sú to dotácie, príspevky zo zdravotných poisťovní, koľko peňazí sa tam dáva a kam idú tie peniaze. Veď treba analyzovať toto, a nie rozprávať o tom, že bol taký zákon vtedy schválený a či Ústavný súd ho zrušil a či tie sestry majú pravdu alebo nemajú pravdu, koľko ich je tam. Inak, mimochodom, tiež som sa včera spýtala na zdravotníckom výbore, keď tých sestier 500 chýba, keď ich 500 odišlo a pán minister stále a stále dookola hovorí, všetko je v poriadku s tým, že zdravotná starostlivosť je zaručená, nič tu nechýba, na čo tam bolo tých 500 sestier, ktoré teraz tam nie sú, asi boli prebytočné, neviem si to inak vysvetliť, tak prečo sme ich platili. Mohli sme ich prepustiť predtým a rozdeliť tie ušetrené peniaze tým, ktoré sú tam teraz. Ale to naozaj už veľmi preháňam. Ja vám poviem niečo, čo zdanlivo s tým nesúvisí, ale nesúvisí to naozaj s tým len zdanlivo, pretože toto nie je len v zdravotníctve, ten chaos som tomu hovorila donedávna, kde je ten chaos a teraz už by som skoro mohla to povedať, demontáž. Ja som dnes dávala vyjadrenie pre TV MARKÍZA k hroznému prípadu 16-ročného dievčaťa, ktoré minulý týždeň znásilnili mladí páchatelia, pričom tí ešte si to aj nakrútili na video a uverejnili to na sociálnej sieti. Prečo o tom hovorím. Aj na toto kašle tento štát. My sme v tomto parlamente mali pred polrokom skoro alebo pred štvrťrokom najneskôr prijať zákon na ochranu obetí. A my ho vôbec nemáme, napriek tomu, že už je to „povinné“, že už je to vlastne záväzok, do novembra minulého roku sme to mali transponovať, je to smernica Európskej únie. Počula som, že akože na čo by nám to bolo, ale zato pán premiér povedal, niekoľkokrát vystupoval na tlačovkách, keď hovoril: „Ochránime naše ženy a dievčatá pred tými násilníkmi, ktorí k nám prídu, tých moslimov sem nepustíme.“ No ani sem nechodia a nikto naše ženy a dievčatá pred nimi nechráni. Takže netvárme sa, že všetko sa vyrieši samé, ak teraz tie sestričky si budú riešiť svoju situáciu samé. Pacienti, ktorí sú pripútaní na lôžkach ani to nemôžu robiť. A tie ženy, dievčatá, ale aj tých ďalších ohrozených ľudí nemá kto ochrániť, tak robme niečo, aby sme sa nemuseli hanbiť pred celým Slovenskom, pred tými, čo ešte sú len teraz deti a čo už do neviem nejakej spoločnosti rastú. Inak ja si myslím, že veľmi dôležité sú aj príklady, práve aj na ten tragický prípad, ktorý som spomenula, to chcem stiahnuť. Príklady tiahnu. Keď sa vyjadrujeme tak o ľuďoch, či sú známi alebo neznámi, či sú to autority, alebo sú to nenápadní hrdinovia, ako to povedal pán poslanec Hlina, vlastne pán poslanec Matovič spomínal to, ako sa pán premiér vyjadroval o biskupovi, takto keď sa niekto vyjadruje, zhadzuje, uráža, ponižuje, pošliapava ľudskú dôstojnosť, tak čo čakáme od ľudí aj od mladých ľudí, ktorí dorastajú, veď aký príklad im takto dávame? Kto ich vychováva a ich bude vychovávať, keď ešte aj tí učitelia, ktorí zotrvávajú a vydržia v tom školstve, odídu? Nikdy by som nemyslela, že budem o pol jednej v noci diskutovať v rozprave v parlamente, no tak všetko asi človek musí zažiť a skúsiť, ale veď som teda preto trochu precitlivená a ospravedlňujem sa za to, ale to, k čomu speje táto krajina, nie je nič povzbudivé. Pritom si ja stále myslím, že to nie je vôbec otázka rôznych názorov, názory môžu byť rôzne aj ľudia s rôznymi názormi môžu spolupracovať, to nie je prekážka spolupráce, lenže musí ísť vtedy o názory a o konfrontáciu názorov, a nie o konfrontáciu sily, moci s tým, kto koho prebije, kto je mocnejší, kto vyhral voľby. Akoby sme mohli už čoskoro poslať niekde do zabudnutia tento názor. Ja myslím, že vzhľadom na túto pokročilú nočnú hodinu je toho už dosť aj na mňa, aj na vás, tak ja len vyjadrujem nádej, že možno tu ešte nie je všetko stratené a podarí sa nám zachrániť aspoň zreparovanú krajinu pre budúce generácie. Ďakujem pekne.</seg>
            </u>
            <kinesic type="applause">
               <desc>Potlesk.</desc>
            </kinesic>
            <u xml:id="ParlaMint-SK_2016-02-12-t6m61.u14" who="#JanaLaššáková.1952" ana="#chair">
               <seg xml:id="ParlaMint-SK_2016-02-12-t6m61.u14.p1">Na vystúpenie pani poslankyne je šesť faktických poznámok. Končím možnosť prihlásiť sa s faktickými poznámkami.Nech sa páči, pani podpredsedníčka Jurinová.</seg>
            </u>
            <u xml:id="ParlaMint-SK_2016-02-12-t6m61.u15" who="#ErikaJurinová.1971" ana="#regular">
               <seg xml:id="ParlaMint-SK_2016-02-12-t6m61.u15.p1">Ďakujem pekne, pani predsedajúca. No aj ja dúfam, že tá nádej ešte v nás zostáva, asi inak by sme tu ani nesedeli. Veľmi ma zaujali tvoje pomôcky, Janka, naozaj toaletný papier, príbor a župan to je také typicky slovenské už. Je hanbou, že ľudia si na jednej strane musia do nemocníc prinášať takéto jednoduché veci a na druhej strane vieme, koľké financie sa strácajú v systéme zdravotníctva. Takisto považujem, to čo sa deje v zdravotníctve za absolútne zlyhanie ministra. Aj keď sme si tu vypočuli riadny výpočet pána ministra, uisťujem ho, že ani jeden pacient a ani jedna zdravotná sestra to nijakým spôsobom nepocítili. A darmo nám bude hovoriť, že možnože výsledky jeho práce budú viditeľné niekedy. Ešte páčilo sa mi, ako si do toho zakomponovala aj obete, ktorým sa dlhodobo venuješ. A ja za takéto obete považujem, vyberiem si tu opäť jednu skupinu zdravotných sestier, aj tie sestry v nemocnici v Trstenej na Orave, aj keď sa teda nezapojili tak intenzívne do štrajku.Len by som chcela poukázať možnože tiež na jednu vec, ktorá sa tu málo objavuje, a to, že v podstate personálne normatívy v nemocnici ani tam, kde neštrajkujú, alebo možnože najmä tam, kde neštrajkujú, lebo sa tam boja o prácu zdravotné sestry, nejakým spôsobom nedodržiavajú. V lete z horúčav odpadávajú ako muchy. V zime alebo na jeseň, keď sú chrípkové sezóny, je to tak rovnako. A tamojšiemu vedeniu to nijakým spôsobom neprekáža aj napriek tomu, že teda tá nemocnica je v relatívne dobrej finančnej kondícii, nie je zadlžená. Už som to tu hovorila niekoľkokrát, ich platy sú tam...</seg>
            </u>
            <incident type="break">
               <desc>Prerušenie vystúpenia časomerom.</desc>
            </incident>
            <u xml:id="ParlaMint-SK_2016-02-12-t6m61.u16" who="#JanaLaššáková.1952" ana="#chair">
               <seg xml:id="ParlaMint-SK_2016-02-12-t6m61.u16.p1">Pán poslanec Fecko.</seg>
            </u>
            <u xml:id="ParlaMint-SK_2016-02-12-t6m61.u17" who="#MartinFecko.1962" ana="#regular">
               <seg xml:id="ParlaMint-SK_2016-02-12-t6m61.u17.p1">Ďakujem pekne. Kolegyňa, áno, ty hovoríš, že nevieš si to predstaviť čo sa tu vlastne deje. No je to tá arogancia moci, ktorú pán Paška deklaroval slovami: „Vyhraj voľby, a tak rob si čo chceš.“ Takže ja mu do konca života svojho toto neodpustím, lebo takto sa nemôže správať predseda parlamentu Slovenskej republiky, nech sa za to nehnevá na mňa. A ja som si dlho kládol otázku, čo vlastne tí politici robia v tom našom parlamente, do ktorého som vstúpil. Dal mi na ňu odpoveď kolega Škripek Braňo, ktorý je teraz v europarlamente. V slovenskej politike dochádza k vykrádaniu obsahu významu slov. Ešte raz, je to vykrádanie obsahu významu slov. To, čo je v bežnom živote normálne, tu je nenormálne a, naopak, a ma nepresvedčí ináč nikto, lebo potom to vyzerá tak, že je to tak, ako ty si povedala proste to, že nevieš, čo vlastne si máš o tom myslieť. Ale vieš, čo mňa najviac štve? Prečo by mal byť zo zdravia biznis, prečo by sme na zdraví ľudí mali mať otvorený biznis? Tak potom to nevolajme, že je to zdravotníctvo a potom to bude chorobníctvo, aby sme mali čím viacej zisky, aby sme ľudí neliečili, ale aby mali čo najviac chorôb. Takže by sme asi sa mali nad tým zamyslieť, akým spôsobom do toho ísť, lebo biznis v zdravotníctve podľa mňa, keď má štát chrániť ľudí, by nemal čo robiť. Toľko z mojej strany. Ďakujem.</seg>
            </u>
            <u xml:id="ParlaMint-SK_2016-02-12-t6m61.u18" who="#JanaLaššáková.1952" ana="#chair">
               <seg xml:id="ParlaMint-SK_2016-02-12-t6m61.u18.p1">Pán poslanec Kaník, nech sa páči.</seg>
            </u>
            <u xml:id="ParlaMint-SK_2016-02-12-t6m61.u19" who="#ĽudovítKaník.1965" ana="#regular">
               <seg xml:id="ParlaMint-SK_2016-02-12-t6m61.u19.p1">Janka, si sa pýtala, ako je možné, že dávame tak veľa do zdravotníctva a koľko to vlastne je. Tak ja to doplním nejakými konkrétnymi číslami. Dávame tam, pokiaľ ja viem, 7,5 % HDP, čo je naozaj porovnateľné s podobnou úrovňou vyspelých európskych krajín. Ale na rozdiel od nich tie výsledky a to rozdelenie týchto peňazí sú horšie ako v poslednej banánovej republike. Podľa údajov EUROSTAT-u, ktoré nedávno zverejnil, v štandardných krajinách až 80 % z týchto prostriedkov ide do zdravotnej starostlivosti. Na Slovensku šokujúco je to iba 45 %. To znamená, viac ako 50 % z toho ide niekde úplne inde. A to úplne inde zase najlepšie ilustruje fakt, že 30 % z týchto prostriedkov sú neidentifikované platby. V štandardnej krajine to sú 2 až 3 %. Na Slovensku je to až 30 %, pričom preložené do normálnej bežnej reči to znamená, že viac ako tých 50 % vytuneluje sa, vykradne sa, naplní vrecká firiem, ktoré sú cez vládu, cez vládnu stranu napojené na rozpočet zdravotníctva. A dávno, dávno si z toho urobili ryžovisko a zdroj svojho obohacovania. A, žiaľbohu, zdravotníctvo je takým najvýkričnejším priestorom pre takéto zneužívanie politickej moci na obohacovanie sa. Ale nie je to jediný rezort, ktorý počas tejto vlády zažíva rovnaké praktiky možno v menšom rozsahu, ale úplne na rovnakom princípe: „Zarob a ukradni si, ako sa to len dá urobiť.“ To je základné heslo vládnutia strany SMER.</seg>
            </u>
            <u xml:id="ParlaMint-SK_2016-02-12-t6m61.u20" who="#JanaLaššáková.1952" ana="#chair">
               <seg xml:id="ParlaMint-SK_2016-02-12-t6m61.u20.p1">Pán poslanec Novotný.</seg>
            </u>
            <u xml:id="ParlaMint-SK_2016-02-12-t6m61.u21" who="#ViliamNovotný.1973" ana="#regular">
               <seg xml:id="ParlaMint-SK_2016-02-12-t6m61.u21.p1">Ja to v týchto dňoch veľmi často rozprávam aj zdravotníkom, ale aj pacientom, lebo, viete, ťažké je vysvetľovať pacientovi, prečo žije v takej čudnej krajine, ktorý ráno si potrebuje niečo vybaviť u mobilného operátora, vojde do jednej peknej predajni, kde ho príjemný usmiaty predavač obslúži pri laptope, pri počítači, pričom ten pacient si sadne na peknú stoličku. Dokonca mu tam ponúknu aj kávu. Potom si ide vybaviť niečo so svojím účtom do banky a tam to vyzerá úplne rovnako. Po ceste sa zastaví v hypermarkete, ktorý vyzerá takisto veľmi moderne, úhľadne a čisto. A potom zájde do nemocnice, óh, a zrazu je v sedemdesiatom šiestom. Čo sa stalo v našich nemocniciach? Kde sú tie peniaze? Prečo sa tie nemocnice nemodernizujú? Prečo Česi dokážu modernizovať nemocnice? Maďari dokážu modernizovať nemocnice, pričom nedávajú z hrubého domáceho produktu väčšie percento na to. Porovnateľne je to dokonca u Maďarov menej ako u Slovákov. Neuveriteľne sa tuneluje a kradne v slovenskom zdravotníctve.Viete, vy hovoríte o záchodovom papieri a príbore. Áno, sú to symboly, ale ako vyzerajú toalety v našich nemocniciach, po koľkýchže ležia pacienti na niektorých izbách? Choďte sa pozrieť do Dérerovej nemocnice na to, ako vyzerá neurochirurgická klinika. Už dávno mala tam byť zavretá. Kde sú bezbariérové prístupy pre pacientov? Ako tam vyzerajú naše sprchy? Tam nekúpili také dobré sifóny ako v školstve. Takto vyzerá slovenské zdravotníctvo. Len cétečká kupujeme trikrát drahšie, ako stoja v Čechách, s odôvodnením, že pacienti u nás si zaslúžia to najlepšie „akože“. A na záver možno skončím už len tak nadľahčene. Predtým sa hovorilo, že keď idete do nemocnice, musíte si zobrať pyžamo, papuče, župan, záchodový papier, vlastné lieky a príbor. A dnes ešte dodávam, že, prosím, v Prešove, Žiline a Trnave si tam nezabudnite zobrať vlastnú zdravotnú sestru. Ďakujem.</seg>
            </u>
            <kinesic type="applause">
               <desc>Potlesk.</desc>
            </kinesic>
            <u xml:id="ParlaMint-SK_2016-02-12-t6m61.u22" who="#JanaLaššáková.1952" ana="#chair">
               <seg xml:id="ParlaMint-SK_2016-02-12-t6m61.u22.p1">Pani poslankyňa Vášáryová.</seg>
            </u>
            <u xml:id="ParlaMint-SK_2016-02-12-t6m61.u23" who="#MagdalénaVášáryová.1948" ana="#regular">
               <seg xml:id="ParlaMint-SK_2016-02-12-t6m61.u23.p1">Milá pani kolegyňa, keď som končila svoj prejav o vzdelávaní, tak som spomenula vlastne to zdravotníctvo, školstvo aj štátnu správu, že tam robí najväčšie percento žien. A my naozaj sa musíme začať o to starať, nesmieme byť už tie pokorné, ktoré by mali podľa strany SMER liezť po kolenách a teraz odprosovať za to, že si vôbec dovolili protestovať, že vôbec si dovolili byť zúfalé z danej situácie. My sa musíme o to postarať, tak ako my musíme vychovávať iný typ mužov, než sú tí, ktorí tu s nami sedia, než tých machov niektorých, ktorí sa vyžívajú v pokorovaní žien a ktorí furt čakajú, kedy už prídu konečne tí utečenci, a pritom tu normálne bezohľadne strieľajú muži ženy, znásilňujú ich a ešte sa týmto ženám aj na tej policajnej stanici vysmejú. Potrebujeme prijať 2 500 nových policajtov miesto toho, aby sme vyškolili policistky, ktoré by chránili tieto ženy, keď prídu prosiť o pomoc. A naše kolegyne zo strany SMER ukazujú tak nanajvýš prstom. Protestujú nejako? Snažia sa protestovať nejako? Nie, sú ticho, sú pokorné, poslušné, držia hubu. A to je to, čo musíme zmeniť, pani Šípošová. Toto je to naozaj. My sa musíme jednoducho postaviť, a preto aj som hrdá na tie sestry a na tie učiteľky.</seg>
            </u>
            <kinesic type="applause">
               <desc>Potlesk.</desc>
            </kinesic>
            <u xml:id="ParlaMint-SK_2016-02-12-t6m61.u24" who="#JanaLaššáková.1952" ana="#chair">
               <seg xml:id="ParlaMint-SK_2016-02-12-t6m61.u24.p1">Pán poslanec Viskupič, nech sa páči.</seg>
            </u>
            <u xml:id="ParlaMint-SK_2016-02-12-t6m61.u25" who="#JozefViskupič.1976" ana="#regular">
               <seg xml:id="ParlaMint-SK_2016-02-12-t6m61.u25.p1">To bola výborná faktická poznámka. Chcel by som na teba reagovať, Jani. V jednom momente si úplne na záver hovorila o tom, aby sme nechali pre budúce generácie aspoň reparovateľnú krajinu. Dúfam, že zvýšime túto ambíciu o kúsok a aj pri všetkých týchto bojoch, ktoré zvádzajú učitelia a učiteľky a zdravotné sestry pri konci tohto volebného obdobia si zoberieme aspoň niečo z tejto spoločenskej situácie, a to, že nebudeme si pred tým zakrývať oči. Aj ten tvoj prejave mal aj prvky symbolizmu a dokonca pomenoval tú absolútnu bezmocnosť, keď niekto si myslí, že je to dočasné. Ale mám pocit, ako keby sme tu boli s kolegami, ktorí si myslia, že majú tú moc uchopenú naveky, tu skúšajú ľudí, ktorí sa prišli dozvedieť o tom, akým spôsobom bude vláda riešiť ich situáciu a či parlament je vôbec schopný sa pozrieť na problémy, ktoré oni žijú. To dehonestujúce, ako si to nazvala, otvorenie schôdze je veľkým výkričníkom toho, akým spôsobom sa mocní, vplyvní tejto krajiny dokážu na riešenie problémov pozerať.</seg>
            </u>
            <u xml:id="ParlaMint-SK_2016-02-12-t6m61.u26" who="#PeterPellegrini.1975" ana="#chair">
               <seg xml:id="ParlaMint-SK_2016-02-12-t6m61.u26.p1">S reakciou na faktické pani poslankyňa Šípošová.</seg>
            </u>
            <u xml:id="ParlaMint-SK_2016-02-12-t6m61.u27" who="#JankaŠípošová.1949" ana="#regular">
               <seg xml:id="ParlaMint-SK_2016-02-12-t6m61.u27.p1">Ďakujem. Ja ďakujem všetkým kolegom a kolegyniam za tie poznámky. Trochu ma to aj vzpružilo, lebo nie som až v takom celkom príjemnom rozpoložení. Som rozrušená, priznávam. A chcela by som povedať pani kolegyni Vášáryovej, že ja nezatracujem ani policajtov. Aj policajti sú tiež vzdelávateľní, ale to, čo tu nefunguje, je to, že my sme nedokázali prijať zákon na ochranu obetí, ktorý obsahuje aj vzdelávanie kontinuálne a tak ďalej. A ešte by som pánovi kolegovi Novotnému chcela povedať, že poznám ja tú neurochirurgiu v Dérerovej nemocnici. Tú som si sem nemohla doniesť, tak som si doniesla aspoň tieto symboly. <note>Ukázanie symbolov.</note>A zároveň teda chcem povedať aj to, že keby náhodou som tu už nevydržala byť o jednej v noci vzhľadom teda aj na vek možno, tak som už vybavená, keby ma bolo treba hospitalizovať, lebo ja nie som ani župan, ani riaditeľ nemocnice, aby ma niekto hospitalizoval niekde do izby lepšej kategórie a dal mi prípadne aj ten toaletný papier k dispozícii. Ďakujem vám všetkým.</seg>
            </u>
            <u xml:id="ParlaMint-SK_2016-02-12-t6m61.u28" who="#PeterPellegrini.1975" ana="#chair">
               <seg xml:id="ParlaMint-SK_2016-02-12-t6m61.u28.p1">Myslím, že by o vás, pani poslankyňa, bolo veľmi dobre postarané v novej Vojenskej nemocnici, ktorá je práve určená aj pre vás ako ústavnú činiteľku.Takže, pán poslanec Osuský, nech sa páči.</seg>
            </u>
            <u xml:id="ParlaMint-SK_2016-02-12-t6m61.u29" who="#PeterOsuský.1953" ana="#regular">
               <seg xml:id="ParlaMint-SK_2016-02-12-t6m61.u29.p1">Vážená snemovňa, vážení vytrvalí v sále i na balkóne bez rozdielu dresov, pohlavia a váh, je taký avantgardný čas na vystúpenie. Netušil som, že sa táto volebná éra bude končiť v skorých ranných hodinách, ale človek sa do smrti učí. Pred mnohými rokmi roku 1998 som zasneženou nocou kráčal dole z parlamentu s Jánom Langošom a vtedy boli časy, keď sa riešilo dedičstvo po Vladimírovi Mečiarovi, v neblahej pamäti. Teraz riešime to, čo je na stole. A na úvod predstavenia by som sa chcel vyjadriť k scénografii. No trošku mám pocit, že klasici slovenskej scénografie Ladislav Vychodil alebo Aleš Votava by možno povedali, že to čo je tu ako aranžmán, ide mimo mísu, mech tu je, figúry tu sú. Samozrejme, ak by tu mal byť správny mech, tak v ňom by neboli posekané papiere, ale to, čomu sa u nás na Slovensku hovorí cash, peniaze, a tu by nestáli dve totožné figuríny občana Matoviča, ale stála by tu pestrá plejáda figurín, cez ktoré by som sa sotva prebil k rečníckemu pultu, stál by tu bývalý riaditeľ Všeobecnej zdravotnej poisťovne Forai, stál by tu známy salónny interpret modernej hudby raper Ego, stála by tu možno o paličke biznismenka teta Anka, keď nie live, tak aspoň v papundekli, stála by tu pani riaditeľka Domčeková, stál by tu obchodník s heliportmi, riaditeľ Všeobecnej zdravotnej poisťovne pán Vaďura, stál by tu nejaký ten luxemburský kŕmič pacientov, stál by tu nepochybne i môj kolega masér Kostka a stál by tu iste oprávnene v plnej kráse i pán Senčák. A nad tým všetkým by so založenými rukami mysliteľa, ako je vo farbe a v oleji, vyvedený v starej budove Národnej rady stál človek, ktorý nie je Ženou z lesoparku, ako znie názov istej bratislavskej kapely, ale muž z mestského parku. A k nemu by najlepšie sa šikol tamten mech. Ale neboli by v ňom tieto papiere, boli by v ňom také, s ochrannými znakmi. No včera bol poučný zdravotnícky výbor. Ku cti nášho balkóna treba povedať, že tam majú hostia pomerne pekné tapacírované sedenie. To som ocenil pri návšteve na našom balkóne. Pravda je, že garda sa obmenila, lebo zaslúžilá Jednota dôchodcov už kosí nohami perinu a ostali tam len tí, ktorí sa, by som povedal bytostne o tú vec interesujú, neboli sme tam nakomandovaní a vybratí strážnou službou. Pravdou je, že som sa včera dozvedel viaceré zaujímavé veci. O jednej veci som napísal do blogu. A čo už človek narobí, ak chce citovať klasika, tak si z toho blogu sám seba zacitujem. Dozvedel som sa hneď na úvod vystúpenia pána ministra Čisláka, o čo vlastne ide, však štrajkujú len 2 % zdravotných sestier, je to svätá pravda, ak by z každej stovky z nich na Slovensku celoplošne štrajkovali zdravotné sestry dve alebo dve mali PN-ku, tak by sme to nejako prežili, tých ostatných 98 % by pridalo trochu nadčasov, nieže by sme doteraz žiadne tie nadčasy nemali, prípadne by sme zvýšili koeficient počtu pacientov na jednu sestričku. Ani v tom nie sme doteraz majstri sveta, ba ani majstri Európy. Ale to by šlo. Problém je, ak je to ťažiskovo umiestnené do regiónov a nie je to plošné. A ešte pozoruhodnejšie je, ak je to napríklad v regionálnej nemocnici. A ku cti pána riaditeľa prešovskej nemocnice slúži, že nám dal k tomu presné čísla. Verím mu, ešte zatiaľ mňa osobne neoklamal, aj keď neviem, kde vlastne vysvitne, že z 24 oddelení je tam ten úbytok len na šiestich a z toho predovšetkým na dvoch oddeleniach, a to takých, kde ide takmer z podstaty veci o život. Je rozdiel, tie sestry v mojom rezorte či chýbajú v dermatológii alebo chýbajú na resuscitácii. Je v tom trochu rozdiel. Každý, kto do toho trochu vidí, by to uznal. A tak vlastne odrazu vysvitne, že tam na traumatologických a priľahlých oddeleniach chýba zo 113 zdravotných sestier 50, to je trošku viac ako 2 %, a na oddelení anestéziológie a resuscitácie chýba zo 61 tých sestier 29. To sú všetko údaje pána tamojšieho riaditeľa <note>tiež tesne nad 2 %</note>. Takže úplne najzaujímavejšie, čo som sa dozvedel, bolo to, a to povedal sám pán riaditeľ tej nemocnice, že ony tie sestry v Prešove boli vlastne spokojné s tým, čo dostávajú, a štrajkovali len zo solidarity. Ja sa pýtam, zo solidarity s kým štrajkovali, keď 98 % je tam podľa Čisláka spokojných? Tak s kým potom tie dve percentá boli solidárne? Iba sami so sebou mohli byť solidárne. To sú také záhady matematických interpretácií, lebo, viete, percentá sú ošidné. Ja som sa venoval problematike HIV infekcie. A v tom čase bola liečiteľnosť takmer nulová, smrteľnosť takmer istá, ale štatistika hovorila o malých číslach. S malými číslami, keď ide o zdravie a život, je to vždy tak, že je to, samozrejme, brnkačka, ak sa dozvieš, že AIDS dostali len štyria ľudia na Slovensku. Problém potom je, keď to diagnostikujú u teba. Vtedy sa tá štatistika zosýpa a začína ísť o kejhák. Takže tak je to stou dvojpercentnou štatistikou. Ono je to tak, niežeby na Slovensku neboli v zdravotníctve peniaze. Pravda je, že úmerne k tomu, čo ako národný produkt produkujeme a čo si dovoliť môžeme, do zdravotníctva netečie kriticky málo peňazí. Iná vec je, ako sa s nimi nakladá. A tu sa dostávame k úvahám o tom, že by bolo veľmi pozoruhodné poctivo spočítať, čo sa v zdravotníctve rozkradlo. A, samozrejme, teraz nechcem povedať, že prihrievam si vlastnú polievočku, ale uvediem príklad, ktorý ilustruje zhruba môj názor na vec. SPP v čase Vladimíra Mečiara vedené nebohým Jánom Duckým, ktorý mal zlých kamarátov, s ktorými sa stretol pri tých poštových schránkach na prízemí, v tom čase produkovalo straty a Ján Ducký ako na vyváženie podpisoval tie zmenky. I takto vysoko lukratívny podnik v poctivých štátnych rukách fungoval ako SPP za Jána Duckého. A musím povedať, že stále počúvam alebo počúval som, teraz to trošku utíchlo, že treba vyvlastniť, dobre že nie polarizovať súkromné poisťovne zdravotné, pričom budeme mať tú jednu, tú dobrú, tú štátnu zdravotnú poisťovňu, ktorá netvorí zisky. No ona ich možno aj tvorí, ide o to, tvorí ich kemu, ako hovoria priatelia na Záhorí. Nepochybne si viem predstaviť, že existujú jedinci, ktorí sú so ziskotvorbou Všeobecnej zdravotnej poisťovne pomerne spokojní. A, samozrejme, ak peniaze Všeobecnej zdravotnej poisťovne odtekajú tými správnymi kanálmi, tak na tom konci pre tie sestry ani pre niektoré iné potrebné veci veľa z toho nezostane. A mne je záhada, a teraz nad tým rozmýšľam ako lekár, v serióznej zdravotnej poisťovni DÔVERA, ktorej chcela súčasná moc, nech to stojí, čo to stojí, však je známe, že premiér Fico sa súdov nebojí, ako náš zástupca na Európskom súde síce prehral všetky tie súdy, ale inak je bez obáv, prehrať sa dá nakoniec aj bez obáv, každopádne nie je mi celkom jasné, aký by bol profit z toho, že by ešte aj to bezvýznamné percento, ktoré zazmluvnila, doktorovi Kostkovi zdravotná poisťovňa DÔVERA po zoštátnení prijala Všeobecná zdravotná poisťovňa. Je pozoruhodné, a teraz uvediem drobný príklad, keby ste si otvárali kynologickú ambulanciu pre psov, tak potrebujete na to hordu potvrdení, ich celú kopu od všetkých možných. Keď som bol na návšteve Všeobecnej zdravotnej poisťovne, kde pán riaditeľ Vaďura predviedol takmer Alexandrovcov, tí, čo tam boli so mnou z nášho výboru, videli, že to bolo nastúpené ako šíky Sovietskej armády. Tak každý tam odrecitoval to svoje. Ja som pritom položil otázku na tému istých personálnych nedostatkov, a teraz nehovorím o tom garantovaní, pri ktorom ma dneska doobeda opravil kolega Raši, ale o tom, že ak sa niekde poskytuje zdravotná medicínska starostlivosť, tak je tam povinný úväzok lekára, ktorý mal byť v čase Č na bojisku. Má tam byť, kontrolovať stav terapie, riadiť ďalšiu terapiu a tak ďalej. Na to všetko existujú predpisy. Ja som sa na nejakých takýchto jednotlivých poskytovateľov pýtal, keď ten pomerne mladý muž, ktorý mi tam odpovedal, povedal, že tu sa zistili nejaké nedostatky, ale sa riešia. Ja sa pýtam, ako tam funguje revízna činnosť, ako je možné, že keď revízny lekár príde v čase ordinačných hodín na poskytovateľské pracovisko a nenájde tam živého doktora, tak sa nič nedeje? Viem si predstaviť, že keby našiel niekto salmonelu v reštaurácii, tak tú reštauráciu zavrú a posypú soľou ako Kartágo, pričom minister z Komjatíc jej dá milión eur pokuty. Tuná celkom úspešne fungovala nejedna poskytovateľská inštitúcia, kde tí lekári, ľudovo povedané, nepáchli. Veľmi pekné bolo vystúpenie garanta Kostkových masérní, ktorý zrejme z obavy, aby ho to tam náhodou nezačali liečiť, tam snáď ani v živote nebol. Zicher je zicher, samozrejme, to človek nevie, dvaja mocní muži strednej kvalifikácie sa ho ujmú a napchajú doňho dáke ihly podľa nejakej schémy. No tak tam radšej nechodil, samozrejme, je fajn takto garantovať. Kolega príslušný riaditeľ ma poučil, že môže taký jeden človek garantovať všetky odbory, čo nenamietam, ale očakával by som, že tam budú prítomní lekári, ktorí sú garanti správnosti poskytovanej terapie. I na našej klinike máme terapiu žiarením, dermatologickú, kde sú sestričky, ktoré pacientom pomáhajú, tam žiarič nastavujú, ale dĺžku, dávku, vývoj terapie kontroluje lekár, ktorý má toho pacienta neustále v merku, pričom zaznamenáva vývoj nálezu, nieže tam lekára nezoženieš. Takže pýtam sa, keď sme zazmluvnili tohto dobrého muža bez toho, aby nás ako Všeobecnú zdravotnú poisťovňu zaujímala odborná istota toho, za čo platíme peniaze poplatníkov a tých, ktorí platia odvody, tak aké je podozrenie, že štátna Všeobecná zdravotná poisťovňa nie je tá najlepšia lampa, pod ktorou nie je najväčšia tma, a tak môžu celkom hladko odtekať peniaze a zdravotným sestrám sa nedostane. No musím povedať, že nie je iste pre nijakého riaditeľa nemocnice radosťou, že má toto všetko na krku, ale aby ako bilanciu povedal, že jeho zdravotné sestry boli vlastne spokojné, je to v prudkom kontraste s tým, koľko z nich tú nespokojnosť prejavilo. A už kolega Novotný sa zmienil o tom, na čo som sa pýtal i pri tom výborovom podujatí, že sa mi zdá zvláštne, že sa po valaloch, luhoch a hájoch Prešovského kraja voľne ponevierajú sestričky ako tie nadpočetné medvede, ktoré potom v čase Č odchytíme, pričom sto z nich zoženieme na fľaku a priviažeme k lôžku. Neviem jíma ma skepsa, pretože buď sú tie sestry kvalifikované a potom mi je záhada pri existujúcich nadčasoch, ktoré tie, ktoré pracujú, robia, že ich už dávno nezamestnali, alebo sú menej kvalifikované, a tu, prosím, sa nikoho nechcem dotknúť, lebo aj taká sestra, ktorá pracuje v sociálnozdravotnom zariadení, musí mať kvalifikáciu. Ale predsa si viem predstaviť, že inštrumentárka na neurochirurgii potrebuje trošku iný grif na niektoré činnosti ako tá sestra, ktorá sa stará o Alzheimerových pacientov. To znamená, že sa mi jednoducho nezdá isté, že tie sestry, ktoré boli tak hladko nájdené a tam prijaté, majú príslušnú kvalifikáciu, registráciu a všetko to, čo by sa normálne pri pracovnoprávnom zväzku malo kontrolovať. Pán minister, samozrejme, nemohol vedieť, keď som sa ho spýtal, čo robila tá stovka sestier predtým, na to odpovedať. On to vedieť nemusí, no pani personalistka tam veľmi statočne odpovedala, ako to bolo. Ale, znova, ak tie sestry prišli zo špitálov z okolia, tak tam, presne, ako povedal kolega Viliam Novotný, mali tri vrstvy sestier pri vchode na oddelenie, ktoré už nevedeli, čo majú robiť, no tak ich teda pustili veľkoryso s tým, že nech idú na výpomoc. Neviem, či sú také pracoviská, kde to tak je. Summa summarum, o všetkých faktoch, ktoré sa dozvedáme o situácii, pri ktorej vraj o nič nejde, ako sa hovorí žargónovo, je to brnkačka, mňa jíma podozrenie, že celkom taká brnkačka to nie je. Ak tu zaznieva informácia, že keď Janka Šipošová pôjde do špitála, tak sa tam o ňu iste dobre postarajú, nepochybne tomu verím, ale to, čo by jej na to odporučili, je možno Nemocnica svätého Michala, kde je nádej, že bude fungovať digitálny röntgen, ktorý nefunguje ani na I. chirurgii ani v Ružinove, kde bude fungovať výťah, ktorý striedavo nefungoval smerom na I. internú, a kde budú fungovať aj kotly, ktoré tak sem-tam nefungujú na Antolskej. Ide teda o to, že sa vždy dá nájsť akési vysvetlenie. Ináč, jednou z prvých vecí, ktorú sme rušili po novembri 1989, bolo Štátne sanatórium a papalášske nemocnice. Neviem, kam sa uberáme teraz, ale, dobre, ak všetky tieto nemocnice budú prístupné i občanom, tak niet k tomu výhrad, kto by si neželal dobrú nemocnicu, veľa zdaru želám kolegom v tom sv. Michalovi, nech sa im darí a nech dobre liečia. Iste to tak bude, ale chcem teda povedať, že vybaviť ten súčasný stav tým, že už nejde o krízu, že vlastne, ako hovoria Francúzi, tout va bien, všetko ide dobre, ma nenapĺňa istotou. A myslím tiež tak na učiteľov, učiteľky, ako aj tých učiteľov z karloveskej školy, ktorí včera pritiahli na námestie SNP, kde som prišiel aj ja rád, zvýšiť to kvórum, pretože človek vo svojom živote je chvíľami žiakom, chvíľami rodičom, to znamená, dačo k tomu školstvu má, tak aj keď nie je doktorom, tak aj tak niečo s tým zdravotníctvom má. A ja želám, samozrejme, pacientom v prešovskej nemocnici, žilinskej nemocnici aj trnavskej nemocnici pevné zdravie, dobré, vyspaté, oddýchnuté a nevyčerpané zdravotné sestry, ktoré nie sú nespokojné a frustrované z toho, ako je ich práca honorovaná. A ak aj toto naše nočné sedenie nepovedie k náprave danej veci, tak bude dobré, ak si zapamätáme, o čom bolo, a budeme tak v budúcnosti hľadieť na tie sestry s tým, že nezabudneme na ne, a ctime si tie, ktoré nabrali guráž, a ctime si to, že povedali nahlas, že to nejde dobre. Ďakujem za pozornosť.</seg>
            </u>
            <kinesic type="applause">
               <desc>Potlesk.</desc>
            </kinesic>
            <u xml:id="ParlaMint-SK_2016-02-12-t6m61.u30" who="#PeterPellegrini.1975" ana="#chair">
               <seg xml:id="ParlaMint-SK_2016-02-12-t6m61.u30.p1">Na vaše vystúpenie sú tri faktické poznámky. Končím možnosť prihlásiť sa s faktickými poznámkami. Pán poslanec Hlina, nech sa páči.</seg>
            </u>
            <u xml:id="ParlaMint-SK_2016-02-12-t6m61.u31" who="#AlojzHlina.1970" ana="#regular">
               <seg xml:id="ParlaMint-SK_2016-02-12-t6m61.u31.p1">Ono niekedy je fakt lepšie sa povzniesť, prípadne zasmiať, to pomôže prežiť ťažkú dobu. Ja si tiež niekedy pripadám ako v nejakom absurdnom divadle, hej. Tomu by jeden neuveril, čo sa dá s tým robiť. A stále si myslíte, však to je divadlo. Štipnem sa a zobudím sa a nie je to pravda. Problém však je, že je to pravda. Problémom je, že v zásade kolega čo hovoril, to je pravda. Proste absurdné veci sa v tejto krajine dejú. My sa na to pozeráme, pomaly sa od nás čaká, aby sme to rešpektovali, nadlho, pričom keby sa niekto ozval, tak začínajú mať s tým tí ľudia, ktorí v tom svete žijú, problém, prečo ich vyrušujete, keď im je dobre. A ja mám obavu takú miernu, že niekto teraz nastupuje, ide o krok ďalej a ide tento absurdný svet, ten váš svet chrániť. Ja v súčasnosti som to chcel povedať aj v mojom vystúpení, ale poviem to teraz možno lepšie, mne sa dostala informácia, že včera z prokuratúry prišiel na policajné riaditeľstvo metodický pokyn, ako postupovať pri zadržaní ústavného činiteľa. Ten dokument naozaj existuje, tam prišiel v písomnej forme. To sú naozaj vážne veci, lebo súvisí to asi s tým, že keď mňa zadržali, porušili všetko, čo porušiť mohli, takže asi sa ráta s tým, že sa bude zvyšovať frekvencia toho. Dneska sme tu mali asi niečo urobiť, lebo mne ráno povedali, že dnes budem v putách večer, pričom nakoniec som sa dozvedel, že tie metodické pokyny sa už posielajú po políciách. Viete, ono problém je, že to je reálne. Keby to bol žart, keby to bolo divadlo, sa zasmejeme nad tým, zatlieskame tomu a povieme: „Dobré to bolo, dobre to napísal ten Havel, dobre to napísal ten Brecht.“ Problém tu je, že toto je reálne a vy tento váš svet začínate mať potrebu chrániť za každú cenu.</seg>
            </u>
            <u xml:id="ParlaMint-SK_2016-02-12-t6m61.u32" who="#PeterPellegrini.1975" ana="#chair">
               <seg xml:id="ParlaMint-SK_2016-02-12-t6m61.u32.p1">Pán poslanec Viskupič.</seg>
            </u>
            <u xml:id="ParlaMint-SK_2016-02-12-t6m61.u33" who="#JozefViskupič.1976" ana="#regular">
               <seg xml:id="ParlaMint-SK_2016-02-12-t6m61.u33.p1">No než nás všetkých pozatvárajú, skúsim ešte niečo povedať. Ty si v tom svojom prejave vymenoval takú perepúť tých, ktorí by tam mali stáť, alebo nazvime to tým, spomínal si vysoko vážené osobnosti s presahom do zdravotníckeho sveta. Z nich poslednými sú tuším Kostka, cez Foraia až po toho, ktorého si videl alebo vidíme a máme možnosť v historickej budove Národnej rady vidieť v oleji s tými socialistickými hodinkami a, áno, presne s tým gestom. No ja si myslím, že pri definícii tej perepúte, ako si hovoril, by si sa predral tým davom s tým, že by som ich nedefinoval tak, že tu stoja, ale mohlo by to byť aj v prípade pána z parku alebo niektorých tak, že by boli v inej polohe. Ono sa tomu hovorí, mohli by sedieť. Ten symbolizmus už nechám na každom, nech si to preloží.</seg>
            </u>
            <u xml:id="ParlaMint-SK_2016-02-12-t6m61.u34" who="#PeterPellegrini.1975" ana="#chair">
               <seg xml:id="ParlaMint-SK_2016-02-12-t6m61.u34.p1">Pani poslankyňa Vášáryová.</seg>
            </u>
            <u xml:id="ParlaMint-SK_2016-02-12-t6m61.u35" who="#MagdalénaVášáryová.1948" ana="#regular">
               <seg xml:id="ParlaMint-SK_2016-02-12-t6m61.u35.p1">Pán kolega, viete, títo naši sysli hrajú krátke hry. Neuvedomujú si, že hrať krátku hru sa musí inak, ako hrať dlhú hru. Napríklad dnes ráno dokonca moderné mladé vedenie nášho parlamentu, ktoré dokonca vie možno aj po anglicky, využilo metódu starého Mečiara a prinieslo sem staré babky s tým, aby si sadli na miesta. To čo je? To aká je krátka hra? Veď to musíte si uvedomiť, že táto krátka hra v prítomnosti médií okamžite praskne. A potom je tu ešte nedostatok logiky. Ten preukazoval napríklad aj pán Rezeš, ktorý nasadil toľko malých cicavcov na VSŽ, že vlastne nakoniec ich celé vycicali. A to je naše zdravotníctvo. Takto cicajú, cicajú, cicajú, ale veď keby hrali aspoň strednú hru, ale oni ho vycicajú. A čo budú potom cicať? Všetci pôjdu do Belize alebo kam pôjdu všetci potom? A, viete, v poľskom sejme sa pri takejto situácii ako situácii, keď nám tu tí ministri dnešní rozprávali všelijaké také technokratické záležitosti, v poľskom parlamente nazývajú pomidormi. <note>„Hádžu do nás paradajky.“</note> Viete, tí naši ministri paradajkami nás bombardujú. To nie sú argumenty ani fakty, ale paradajky, lebo si hovoria, že majú paradajok dosť a trošku nás zašpinia tými paradajkami. Ale tie paradajky stečú, rozložia sa a nestane z toho vôbec nič tak, ako nezostane po nich nič, len tá špina po tých...</seg>
            </u>
            <incident type="break">
               <desc>Prerušenie vystúpenia časomerom.</desc>
            </incident>
            <u xml:id="ParlaMint-SK_2016-02-12-t6m61.u36" who="#PeterPellegrini.1975" ana="#chair">
               <seg xml:id="ParlaMint-SK_2016-02-12-t6m61.u36.p1">S reakciou na faktické pán poslanec Osuský.</seg>
            </u>
            <u xml:id="ParlaMint-SK_2016-02-12-t6m61.u37" who="#PeterOsuský.1953" ana="#regular">
               <seg xml:id="ParlaMint-SK_2016-02-12-t6m61.u37.p1">Ďakujem pekne kolegom. No ono je to pravda, niekedy sa proste dramaturg, ba dokonca aj ten, kto vedie casting, sekne. Dneska, samozrejme, dostali abonentky zaslúžilé tety bojovníčky, ani možno netušili, ako budú zvečnené Eugenom Kordom a ďalšími dokumentaristami, ktorí podali obraz balkóna, dá sa povedať, smutno, hravo vo viacerých dejstvách. Ale treba tiež povedať, že ak som sa na záver lúčil so statočnými na balkóne a s vytrvalcami v sále, ktorých som pozdravil na úvod, nechcem byť zlý a želám tým tetám, ktoré prišli so zápalom hodným lepšej veci bojovať za svojich miláčikov ktorýchkoľvek z tých papundeklových, aj živých, ktorých sa to týka, aby sa stretli, keď im pôjde o hlavu, s nepretečenou posteľou, s fungujúcim signalizačným zariadením a so zdravotnými sestrami, ktoré budú stíhať okolo nich všetko robiť. V opačnom prípade ich to dnešné nadšenie z balkóna v jednej chvíli môže dobehnúť.</seg>
            </u>
            <kinesic type="applause">
               <desc>Potlesk.</desc>
            </kinesic>
            <u xml:id="ParlaMint-SK_2016-02-12-t6m61.u38" who="#PeterPellegrini.1975" ana="#chair">
               <seg xml:id="ParlaMint-SK_2016-02-12-t6m61.u38.p1">Ďalší v rozprave, pán poslanec Mičovský, nech sa páči.</seg>
            </u>
            <u xml:id="ParlaMint-SK_2016-02-12-t6m61.u39" who="#JánMičovský.1954" ana="#regular">
               <seg xml:id="ParlaMint-SK_2016-02-12-t6m61.u39.p1">Ďakujem za slovo. Vážený pán predseda Národnej rady, kolegyne, kolegovia, vážení občania, skoré dobré ráno prajem, je jedna hodina ranná a sedemnásť minút. Nedovolím si vstúpiť nejako veľmi do hlbín zdravotníckej problematiky, ale aj predo mnou ako pred lesníkom, pred laikom hĺbka tej studne, toho čierneho v tej studni je udivujúca a prekvapujúca. Ja si dokonca myslím, že ani ľavé ani pravé krídlo tejto snemovne netušilo, že počas dnešnej noci nazrieme až do takej hlbokej priepasti a že v nej bude taká tma. Oceňujem aj vystúpenie pána Petra Osuského. Naozaj ho obdivujem, že v tejto hodine dokázal tak brilantne, vierohodne a zároveň aj šarmantne popísať všetky biedy dnešného nášho zdravotníctva.Keďže ako som sa priznal, netrúfam si byť odborníkom, obmedzím sa vo svojom vystúpení len na dve veci, ktoré mi spomenuli tí, ktorí tomu rozumejú. Možno to bude nie celkom presné, ale bol by som rád, keby to bolo zobraté na vedomie ako realita dnešného zdravotníctva. Ešte skôr, ako poviem tie dve veci, bude to stručné, zmienim sa aj o pánovi ministrovi Čislákovi, ktorý už možno v tejto chvíli odpočíva po zaslúžilom dni a čaká iba na to hlasovanie. A zaujalo ma to, že práve z toho množstva faktických poznámok, ktoré zazneli na jeho vystúpenie, si vybral práve tú moju na reakciu, ako keby ho zamrzelo, pichlo kdesi s tým, že som mu spomenul pokoru, ktorá ako keby mu chýbala v jeho vystúpení, pričom on sa tomu venoval. A ja si myslím, že tak som ho trafil presne, pretože, a pripomenul mi to kolega Igor Matovič, keď bola reč tak často o tom cétečku ako o symbole úpadku doby a zdravotníctva v republike Slovenskej a keď pán minister Čislák vo chvíli, keď možno mal byť ozaj pokorný, povedal s takou pýchou, že on túto pseudokauzu nepovažuje za nič iné ako za pseudokauzu, nedopustil sa obrovskej nepokory? A keď sa jej dopustil, nemal byť v istej veci natoľko múdry a natoľko pokorný, že mohol využiť aspoň teraz tento čas, ktorý už je veľmi neskorý, aby povedal, že je v tom niečo pravdy, naozaj nerobia tak dobre, ako by mali robiť? Myslíte si, že toto je vec, ktorá by sa sem nehodila, ktorá by znížila úroveň parlamentu alebo ktorá by, nebodaj, nejakým spôsobom znížila príslušné percento? Toto mi chýba, a preto si myslím, že pána ministra som trafil presne poznámkou o nepokore. A zároveň si myslím, že ani po dnešnej noci sa z toho nepoučil a to je možno niečo, čo hĺbku toho čierneho tej studne slovenského zdravotníctva ešte viacej prehlbuje. No a teraz tie dve poznámky, ktoré sú na konto zdravotníctva od reálnych zdravotníkov. Bude to možno mierne kacírske, keď od sestričky, s ktorou som rozprával v Humennom predvčerom, budem tlmočiť asi následné stanovisko: „Viete, my niekedy sme na oddelení možno boli ešte v menšom počte, v akom sú tam sestričky dnes, a napriek tomu sme sa stihli o našich pacientov postarať lepšie. A viete, prečo to bolo? Nemuseli sme vypisovať také obrovské množstvo papierov.“ Jednoducho tlmočím odkaz, že, a tým nadväzujem na ten moment, ktorý som použil aj pri časti, keď sme rozprávali o školstve, nie všetko je v peniazoch. Vážený pán minister, možno by naozaj stačilo, keby sme sa sústredili v tejto súvislosti na to, že by sme v zdravotníctve znížili stupeň administrácie a že by sestrička mohla byť pri pacientovi, lebo, páni doktori, vás je tu pomerne vysoká koncentrácia, hovorí mi toto nasledovné: „Voľakedy, keď lekár naordinoval nejaký postup, ja som si to zapísala do zošita a od tej chvíli to už bola moja kompetencia, robila som to tak, ako to bolo naordinované, a za všetko som zodpovedala. Držala som sa vlastnej evidencie. Dnes pichnem injekciu, bežím k počítaču, dám raňajky, bežím k počítaču, podám ďalšiu nejakú terapiu, pričom keď sa ma snaží pacient poslednú hodinu ešte, keď máme službu už na konci, zavolať, nemá na to šancu, mám toľko povinností, ktoré musím vypísať do toho počítača, že jednoducho sa nevenujem pacientom.“ Takže dávam otázku, pán minister, ktorej riešenie by možno tiež veľa nestálo a ktorá možno by bola celkom použiteľná, ak sledujeme naozaj záujem pacienta ako vrchol nášho snaženia, či by nestálo za to, aby sme množstvo administratívnych úkonov, ktoré dnes od zdravotných sestier požadujeme, znížili. A druhá poznámka, a tým budem končiť, je poznámka, ktorá sa týka otázky školstva. Možno treba siahnuť aj tam, spájam dve veci, výchovu a zdravotníctvo. Hovorila mi pani profesorka z košickej fakulty: „Viete, voľakedy chodili študenti mi na skúšku viac-menej tak pešo alebo možno na ňu prišli skromne autobusom, dnes mám pri dni skúšok plné parkovisko luxusných limuzín. No, dobre, doba sa zmenila, ale zároveň ich skúšam.“ A povedala im k tomu: „Viete, vážení páni študenti, je to na céčko, tak oni mi na to povedali, že sú s tým spokojní, pričom dala som im otázku, či budú tak spokojní, keď budú liečiť pacientov na céčko.“ Nuž, dávam otázku aj týmto smerom, ak nám ide o pacienta, či by sme sa nemali vyvarovať toho, aby sme liečili pacientov na céčko. Možno sa to začína v škole a možno sa to začína, pán minister, pri tej vašej pokore. Ďakujem pekne.</seg>
            </u>
            <kinesic type="applause">
               <desc>Potlesk.</desc>
            </kinesic>
            <u xml:id="ParlaMint-SK_2016-02-12-t6m61.u40" who="#PeterPellegrini.1975" ana="#chair">
               <seg xml:id="ParlaMint-SK_2016-02-12-t6m61.u40.p1">Na vaše vystúpenie je jedna faktická poznámka. Končím možnosť prihlásiť sa s faktickými poznámkami. Pán poslanec Baláž, nech sa páči.</seg>
            </u>
            <u xml:id="ParlaMint-SK_2016-02-12-t6m61.u41" who="#VladimírBaláž.1958" ana="#regular">
               <seg xml:id="ParlaMint-SK_2016-02-12-t6m61.u41.p1">Ďakujem. Ani som netušil, že to budem musieť povedať, to boli dobré postrehy, pán kolega, naozaj súhlasím s nimi, veľmi ste si to dobre všimli. Ďakujem pekne.</seg>
            </u>
            <u xml:id="ParlaMint-SK_2016-02-12-t6m61.u42" who="#PeterPellegrini.1975" ana="#chair">
               <seg xml:id="ParlaMint-SK_2016-02-12-t6m61.u42.p1">Pán poslanec Zajac je ďalší prihlásený do rozpravy. Nech sa páči.</seg>
            </u>
            <u xml:id="ParlaMint-SK_2016-02-12-t6m61.u43" who="#PavolZajac.1967" ana="#regular">
               <seg xml:id="ParlaMint-SK_2016-02-12-t6m61.u43.p1">Vážené kolegyne, kolegovia, drahí hostia, drahé zdravotné sestry na balkóne, v túto neskorú rannú už hodinu <note>jedna dvadsaťštyri</note>, je to hodina, keď mnohé zdravotné sestry aj mnohí lekári majú nočnú službu. Tak pre nich je to asi také normálne, pre poslancov Národnej rady vystupovať o 1.24 hodine je to trošku náročnejšie, ale preto hneď na úvod musím povedať, že drvivá väčšina lekárov, zdravotných sestier, zdravotných pracovníkov na Slovensku vykonáva svoju prácu, nieže prácu, ale povolanie, lebo ja si myslím, že je to povolanie a to tak väčšina z nich aj berie ako povolanie, veľmi zodpovedne, obetavo, a preto im patrí naša vďaka a úcta. A tejto debaty je veľa okolo zdravotných sestier, ktoré sú momentálne vo výpovediach. Zdravotné sestry mnohí poznáme, máme ich mnohí v rodinách, ako známe, niektorí sme boli ich pacienti, poznáme ich ako veľmi obetavé ženy a zodpovedné, preto patrí toto poďakovanie zdravotným sestrám všetkým, aj tým, ktoré nedali výpovede, aj tým, ktoré sú vo výpovediach, ktoré podali hromadné výpovede ako akt zúfalstva, keď chceli poukázať na stav nášho zdravotníctva, na to, koľko sa rozkradne v našom zdravotníctve, pričom chceli tými výpoveďami aj poukázať na to neúspešné rokovanie s ministerstvom zdravotníctva, na to, ako bol schválený zákon o odmeňovaní zdravotných sestier, že neboli zapracované ich oprávnené požiadavky do tohto zákona. A tie sestry tým nežiadali až tak veľa, aj tých 0,03 %, ktoré žiadali za odpracované roky, to nebolo až tak veľa, aby sa to nedalo zapracovať do tohto návrhu zákona. Aj preto sme v prvom čítaní ten zákon podporili, pričom v druhom čítaní sme povedali, že keď tieto požiadavky doň nebudú zapracované, tak opozícia aj klub KDH nebude zaň hlasovať. A pán prezident preto nám ten zákon vrátil na opätovné prerokovanie. Ale SMER chcel ukázať silu a prevalcoval to a nebol ochotný zapracovať tieto požiadavky, nebol ochotný rokovať so zdravotnými sestrami, s ich komorou. Preto tie výpovede prišli od zdravotných sestier a nebolo to jednoduché pre jednotlivé zdravotné sestry podať výpovede, to je veľmi vážny akt. Pre tých kolegov a kolegyne, čo možno sa čudujú, prečo učitelia štrajkujú a zdravotné sestry dávali výpovede, zdravotné sestry podľa zákona nemôžu štrajkovať, hovorím. Tak to je povedané len pre tých kolegov, ktorí by o tom nevedeli. A čo nasledovalo, keď zdravotné sestry dali tieto hromadné výpovede v Prešove, v Žiline, v Trnave, ale v ďalších nemocniciach? Pán minister Čislák o tom nerokoval a podal na ne trestné oznámenie. Musel sa síce najprv pýtať svojej hovorkyne, za čo vlastne podáva to trestné oznámenie, podal ale na ne trestné oznámenie za šírenie poplašnej správy, keď povedali, že môže byť ohrozená zdravotná starostlivosť až 1 mil. občanov Slovenska. A on s nimi nerokoval, on na ne dal trestné oznámenie. Takto si vláda strany SMER predstavuje rokovania, zastraší, poníži, vydiera. Takto si predstavujú rokovanie? Takto funguje sociálnodemokratická vládna strany SMER? Viete, viacerí vládni poslanci za mnou boli a hovorili, no čo už majú tí riaditelia robiť, že čo by som robil ja vo firme, ak by ti robotníci dali výpovede. Veď potom musia v tých nemocniciach prijať nové zdravotné sestry, sa snažiť, lebo čo už im iné zostáva robiť? No v prvom rade v každom serióznom podniku vrátane nemocnice ak vám podá, ako to bolo v prešovskej nemocnici, 40 % zdravotných sestier, dámy a páni, je ich 40 %, výpovede, tak je tam asi krízová situácia, asi je nevyhnutné rokovať s tými sestrami s tým, že o čo im ide, aké majú požiadavky, a nie ich vydierať a drzo im niečo odkazovať a, pán minister, trestné oznámenia na ne dávať. A preto aj vystupujem na tejto schôdzi, pretože najvážnejšia situácia je v prešovskej nemocnici. A v tomto kraji žijem, z tohto kraja pochádzam. Pre vašu informáciu, táto nemocnica je koncovou nemocnicou, spádovou nemocnicou pre 700-tisíc pacientov, táto nemocnica zamestnáva zhruba 2-tisíc ľudí, patrí ku najväčším zamestnávateľom v kraji, a preto keďže včera pán minister zľahčoval situáciu s tým, že pod túto nemocnicu akože patrí len Prešovský a Sabinovský okres, áno, sú aj ďalšie nemocnice v našom kraji, ale toto je koncová nemocnica, keď tie okresné, VÚC-karské a ďalšie nemocnice už majú ťažké prípady, posielajú ich do prešovskej nemocnice, a preto keďže tam dala výpovede drvivá väčšina vysoko špecializovaných sestier z tých, ktoré tam dali výpovede na kľúčových oddeleniach, kde sa operuje, a ďalších kardiooddeleniach, tak to je krízová situácia tam, kde bolo rokovať, a nie pánom ministrom Čislákom na ne dávať trestné oznámenie. Dámy a páni, kým ďalej budem hovoriť o prešovskej nemocnici, lebo budem sa venovať vo svojom vystúpení len jej zo spomínaných nemocníc, nedá mi, aby som v tejto súvislosti nevyslovil také to verejné poďakovanie pánovi biskupovi Lachovi, predsedovi Rady Konferencie biskupov Slovenska, ktorý má u nich oblasť zdravotníctva na starosti, žije v Prešovskom kraji, tam sa stretáva s lekármi, so zdravotnými sestrami, na komisii pri KBS-ke sa stretáva s jednotlivými nemocničnými kaplánmi, ktorí pôsobia po celom Slovensku, a pozná skutočnú situáciu, aká je v našich nemocniciach na Slovensku – nie to, čo nám pán minister Čislák s predsedom výboru Rašim tu maľovali dneska naružovo –, oni poznajú tú situáciu, a preto jeho vyjadrenie, ktoré pán kolega Matovič tu čítal, bolo na základe skutočného poznania stavu nášho zdravotníctva, pričom keď hovoril o tých skupinách oficiálnych aj neoficiálnych, ktoré ovládajú naše zdravotníctvo, tak on vedel, o čom hovorí, keď hovoril o zdravotných sestrách s tým, v akej zúfalej situácii sú, keď cez to všetko podali výpovede, a nemyslite si, že tie, čo nedali výpovede, sú spokojné, lebo nie sú spokojné, pán minister Čislák povedal, že odstúpi, ak zdravotná sestra bude mať nižší plat podľa nového zákona, ako ho mala predtým. A zdravotné sestry aj nám ukazovali, že o 100 aj o150 eur budú mať podľa nového zákona nižšie platy, pričom pán minister Čislák ich odkazuje na kolektívne vyjednávania s riaditeľmi nemocníc. Ale platnosť kolektívnej zmluvy konkrétne v prešovskej nemocnici sa končí v apríli po voľbách. Takže má pravdu kolega Novotný, keď hovorí, že jasne pre SMER znie úkol vydržať v tomto ešte 3 týždne do volieb a potom s tým nech sa deje, čo sa deje, pán minister Čislák predsa nekandiduje za SMER, pán minister Čislák to musí doklepať ešte 3 týždne vo funkcii, odvolávali sme ho za posledný rok dvakrát, ten by ešte vydržal vo funkcii ministerskej, aj keby sme dvakrát ho do volieb odvolávali, on by to ustál, úkol znel jasne vydržať do 5. marca a zastrašiť tie sestry, konkrétne v prešovskej nemocnici, kde pán riaditeľ Čuha robil námestníka za prvej vlády Roberta Fica pani Pažinkovej, dneska šéfke Úradu pre dohľad nad zdravotnou starostlivosťou. Pán poslanec Raši a minister Čislák ak dali tie sestry výpovede, okamžite do tej nemocnice nabehli, košická klika predsa si prešovskú nemocnicu nenechá ujsť. Bolo treba vtedy vydržať. Aj včera na zdravotníckom výbore zaznelo, že zdravotná starostlivosť je tam zabezpečená. Predstavte si 40 % zdravotných sestier z 865 tých sestier, budem presný, podá výpoveď, je ich 395 a minister zdravotníctva podá trestné oznámenie na ne za šírenie poplašnej správy. Niektoré tie sestry stiahli svoje výpovede, z nich 304 včera to bolo, dneska 302 z nich ešte je vo výpovediach. Avšak zdravotná starostlivosť podľa pána ministra je tam zabezpečená. Viete, ja nie som ani lekár, ani nepracujem v zdravotníctve, ale mne tu niečo nesedí. Tam v Prešove na oddelení koronárnej jednotky zo 158 zdravotných sestier robia tri tie sestry, arytmologická jednotka z jej 12 zdravotných sestier tam má teraz jednu zdravotnú sestru. Tak čo tam urobili? Spojili tieto oddelenia. Perinatologické centrum pre patologických novorodencov tam má z 28 zdravotných sestier 7. Oddelenie anesteziológie a intenzívnej medicíny, čo je tam veľmi dôležité oddelenie, ich z 27 má osem. Chirurgia, lôžkové oddelenie ich tam zo 40 má osem. Zdá sa vám to normálne? Tých 304 sestier, ktoré sú vo výpovediach im tam nechýba? Samozrejme, tá nemocnica funguje v obmedzenom režime, keď pacientov, ako kolega Hlina spomínal, operácie sa odďaľujú, niektoré prípady sa odtiaľ posielajú do Košíc. A, samozrejme, pri takomto minimálnom zabezpečení zdravotnej starostlivosti tam môže dôjsť ku zlyhaniam, aj ku fatálnym zlyhaniam. A sú indície a prípady, ktoré svedčia o tom, že už tam k nim došlo. Aj dneska TV MARKÍZA v Televíznych novinách poukázala v tejto súvislosti na úmrtie detského pacienta. Áno, kolegovia lekári aj pán Novotný povedal, môže sa to stať aj pri zabezpečení plného stavu, aj keď je poskytnutá komplexná zdravotná starostlivosť, môžu sa stať aj fatálne zlyhania. Ale ten predpoklad, že sa tam ide s takýmito minimálnymi stavmi, je veľmi vysoký. A na tých oddeleniach sa pracuje pod obrovským stresom. A k tomu sa pridáva stres, ktorý vytvára vedenie tejto nemocnice. Toto vedenie, keď sestry z tej nemocnice odišli na PN-ky, robilo čo? Pozývalo ich esemeskami, naháňalo ich cez starostov obcí, aby sa dostavili na príslušnú mimoriadnu schôdzu. V tom momente tie sestry boli na PN-kách. Čo robí to vedenie prešovskej nemocnice ďalej? Organizuje podpisovú akciu o tom, že si tí pracovníci v nemocnici, ktorí sú tam dneska, neprajú, aby sa tie sestry vrátili naspäť do nemocnice. Keď som sa na to pýtal na zdravotníckom výbore, jej pán riaditeľ povedal: „My to neorganizujeme, my neorganizujeme ani to, že počas PN-ky sú tie sestry bombardované esemeskami, návštevami starostov, aby sa dostavili do nemocnice.“ Kto to organizuje? Vážne je niekto taký naivný, že si myslí, že to organizujú lekári, ktorým chýbajú tie sestry, ktorí nemôžu bez nich operovať, pretože tam nemajú adekvátne špecializované sestry? Sú donútení, samozrejme, vedením napriek tomu operovať. Aj preto včera som bol na zdravotníckom výbore a moji kolegovia z opozície žiadali na ňom o poslanecký prieskum aj v prešovskej nemocnici, pretože len tam na mieste činu sa dajú niektoré tie veci preveriť. Máme o tom informácie od zdravotných sestier, od lekárov, od občanov, od pacientov, ale poslanecký prieskum je štandardnou formou a tento mal sa uskutočniť čo najrýchlejšie. Aby ste si nemysleli, že si vymýšľam, tak vám prečítam verejne dostupný list jedného lekára z prešovskej nemocnice. Musím dopredu povedať, že vôbec toho lekára nepoznám, ten lekár má iniciály S.S., nebudem čítať radšej jeho celé meno, ale je to verejne dostupné, takže preto si to dovolím prečítať. Je asi tri týždne starý tento list, tá situácia teda dnes je ešte horšia. Ten nadpis znie: „Čo ďalej – alebo nielen výpovede. Ten text potom pokračuje takto: „V týchto dňoch v prešovskej nemocnici je situácia, ktorá ešte nikdy v jej histórii nenastala, neúspešné rokovania Odborového združenia zdravotných sestier a pôrodných asistentiek s ministrom zdravotníctva vyústili až do prijatia novely zákona o poskytovateľoch zdravotnej starostlivosti, čo pre zdravotné sestry v štátnych nemocniciach znamená koniec garancie platobných podmienok vyplývajúcich zo zrušeného zákona, napadnutého terajším poradcom premiéra pre zdravotníctvo,“ to je to, čo som hovoril, že zdravotným sestrám podľa nového zákona hrozia v štátnych nemocniciach nižšie mzdy, než aké mali doteraz, „namiesto toho minister odporučil zdravotným sestrám, že si ich majú zachovať alebo vyrokovať v kolektívnych zmluvách. Tento stav vyústil až do posledného možného riešenia podania výpovedí tých sestier, ktoré s takýmto riešením nesúhlasili. Od prvého dňa podania tých výpovedí tam sa postupne zhoršovala atmosféra na jednotlivých oddeleniach, dochádzalo často k slovným i iným spôsobom nátlaku na zdravotné sestry vo výpovediach, ktorý sa ubúdajúcim časom smerom k uplatneniu výpovednej lehoty začal stupňovať. Táto stresová situácia sa vyhrotila až do takej miery, že jednotlivé sestry tam prestali zvládať bežné pracovné situácie a pod hrozbou možnej chyby pri svojej práci sa rozhodli z práce odísť. Keďže ich vedúci pracovníci im odmietali nárok na dovolenku, riešili situáciu odchodmi na PN-ky, ktoré sa z týchto dôvodov stali hromadnými. Tento stav ochromil nemocnicu ako celok a pre kompetentných bol jasnou správou, že situácia je vážna a je nutné začať seriózny dialóg, aby sa tá situácia v ich nemocnici v čo najkratšom čase znormalizovala. Namiesto rokovania a upokojenia ale ten krízový režim pokračuje a zodpovední poskytovatelia zdravotnej starostlivosti prehlasujú, že sú schopní zachovať dostupnú a bezpečnú zdravotnú starostlivosť až po odchode všetkých zdravotných sestier, ktoré sú u nich vo výpovediach. Ako by to malo byť? To nevieme. Od odchodu asi tretiny sestier vo výpovediach sa tam medziľudské vzťahy premenili na priam osobnú nenávisť vedúcich pracovníkov, primárov a vedúcich sestier niektorých oddelení voči sestrám vo výpovediach. Niektorí tam denne telefonujú, posielajú esemesky, alebo iným spôsobom kontaktujú zdravotné sestry na PN s odkazom, že ich už na svojich oddeleniach nechcú, že zlyhali, lebo odišli od lôžok pacienta, sú pre nich hyeny,“ pardon, ale citujem, „sliepky. A to, čo tu ďalej pokračuje, radšej neprečítam. Pokračujem ďalej v tomto citovaní: „Uvádzam len veci, ktoré som sám počul, ale tých prívlastkov je oveľa viac. To zažívajú sestry dennodenne ako ďalší spôsob nátlaku, aby sa vzdali, aby pokorne prišli naspäť a stiahli výpovede, aby prestali bojovať o to, čo majú. Potom si z nich zrejme niektoré vyberú a niekam zaradia, lebo ich terajší vedúci pracovníci už predsa nechcú. Každému súdnemu človeku musí byť smutno z toho, čo sa teraz v prešovskej nemocnici deje, a to nielen lekárom, zdravotným sestrám, ošetrovateľom, ale i bežným pacientom, pretože pri tomto stave naozaj nemajú záruku, že budú kvalitne ošetrení, že niekto v strese neurobí chybu. Nech sa tento stav skončí akokoľvek, to nebude pre nikoho víťazstvom, lebo zanechá za sebou zničené medziľudské vzťahy v kolektívoch, vzájomné priateľstvá, ktoré sa zmenili na nenávisť, horkosť bežných ľudí, ktorí sa domnievali, že demokraciu u nás už nemožno ohroziť. Prosím všetkých, ktorých sa tento stav týka, aby začali hľadať a našli rozumné riešenia, riešenie tejto situácie, bez ohrozenia zdravia a života ktoréhokoľvek pacienta, lebo sa to teraz ešte dá urobiť, ale o chvíľu môže byť na to neskoro.“ Na konci tu je uvedené, že je to zo dňa 16. 1. 2016, a sú uvedené iniciály lekára S. S. Dámy a páni, už som to povedal vo svojej faktickej poznámke, tá situácia je dnes ešte horšia, dve tie sestry, ktoré včera sa vrátili naspäť do prešovskej nemocnice, museli podstúpiť tortúru odprosenia toho s tým, že čo si to dovolili. A dostal som aj pred chvíľou na Facebook odkaz od ďalších zdravotných sestier, čo všetko im tam bolo povedané s tým, čo si to teda dovolili, a teda ten, kto ich prijímal naspäť, povedal, že najradšej by im teda dal jednu po papuli za to, čo vystrájajú. Takto ďaleko dospela situácia v prešovskej nemocnici, pričom podľa pána ministra tam je všetko v poriadku, zdravotná starostlivosť zabezpečená. Ak som mu spomenul a naznačil včera, že došlo pritom aj k niekoľkým fatálnym prípadom, tak na mňa vyskočil s tým, že sa mám obrátiť v danej veci na Úrad pre dohľad nad zdravotnou starostlivosťou. Nuž ale bývalej pani riaditeľke prešovskej nemocnice, ktorá je šéfka Úradu pre dohľad, pán terajší riaditeľ tejto nemocnice jej robil námestníka. Takže to ona ho bude vyšetrovať? Preto som sa pýtal a vlastne neustále aj dnes sa pýtam aj ministra Čisláka, aj pána predsedu výboru Rašiho na to, ako chcú zabezpečiť zdravotnú starostlivosť na Slovensku v tých troch alebo štyroch nemocniciach, kde chýba vyše päťsto vysoko špecializovaných zdravotných sestier. Veď tie zdravotné sestry majú ponuky ísť robiť do zahraničia. A z nich každá jedna, ktorá odíde do zahraničia, nám na Slovensku bude chýbať. Nové zdravotné sestry na úrade práce nenájdeme a bude trvať roky, kým získajú špecializáciu a kým budú mať určitú prax a odbornosť, aby mohli poskytovať takú zdravotnú starostlivosť, akú ju poskytujú tieto teraz. Sú to zdravotné sestry s vysokoškolským vzdelaním, s praxou, odbornosťou. A mne bude veľmi ľúto a nám všetkým by malo byť ľúto, keď budú odchádzať do zahraničia. A drvivá väčšina z týchto sestier nemá svoju prioritu odísť zo Slovenska, má rada svoje povolanie. Sú to obetavé zdravotné sestry, ktoré chcú doma pracovať, pričom tie ich požiadavky neboli také finančne neúnosné pre náš štát, aby sa s nimi nedalo dohodnúť, len treba bolo s nimi rokovať, ale všetko v tejto krajine momentálne, keď tu máme jednu vládu a stranu, závisí od jedného muža, od predsedu vlády Roberta Fica. A ten im minulý týždeň dal nádej, povedal, že sa môžu vrátiť na svoje miesta za tých podmienok, za akých pracovali. <note>A tie sestry to prijali. Povedali, že tak urobia.</note> A už v pondelok to neplatilo, do prešovskej nemocnice nemôže sa vrátiť 304 zdravotných sestier, ale sa im odkazuje, že ich môže byť takto len 188. Tam tým chcú medzi nich vraziť klin s tým, že ktoré tam prvé prídu naspäť a odprosia, tak tie prijmú, pokoria, pričom tým zvyšným ukážu: „Vidíte, toto už nikdy viacej, vážené sestry, nerobte.“ Pokoriť, vydierať ich chceme? Ako tak chce naplniť svoje slovo premiér Robert Fico, od ktorého rozhodnutia dnes závisí všetko. Ak by chcel ten problém vyriešiť, mohol byť vyriešený jedným telefonátom. Alebo nemôže rozkázať ministrovi Čislákovi a ten rozkázať riaditeľom nemocníc, lebo košická klika si takto rozdelila sféru vplyvu a prešovská nemocnica patrí do sféry vplyvu košickej kliky aj po jej odchode z druhej najvyššej ústavnej pozície v tomto štáte? Čo sme to takto za krajinu? Ľudovít Ódor vypočítal, že sa tu stráca na zdravotníctvo štvrtina peňazí <note>viac ako jedna miliarda.</note> Tak v akej to krajine žijeme? Korupcia zožiera našu spoločnosť a v zdravotníctve je to úplne perfídne, keď si pacienti naozaj musia nosiť toaletný papier a ďalšie zdravotné pomôcky do nemocníc a na cétečkách a ďalších veciach sa tu rozkrádajú milióny, stá milióny. Preto keď hovorím o prešovskej nemocnici, som to povedal včera na zdravotníckom výbore, povedal som to už aj dneska vo faktickej poznámke, tá situácia je tak zlá, tie medziľudské vzťahy sa tým, že to vedenie ich dlhodobo neriešilo, skôr ich svojimi zásahmi zhoršovalo a prilievalo tak olej do ohňa, tá situácia je zrelá na to, že by vedenie prešovskej nemocnice mohlo byť okamžite odvolané, inak sa tá situácia tam ani nedá riešiť, a premiér Robert Fico nech naplní svoj sľub, ktorý dal verejne tým sestrám, že sa môžu vrátiť na svoje pozície za tých podmienok, za akých tam pracovali. Situácia u nás nie je taká, že by bol nadbytok na Slovensku špecializovaných zdravotných sestier, ktoré naozaj tu potrebujeme, a ony majú ponuky na odchod do zahraničia a mne aj nám v KDH bude veľmi ľúto ak budú musieť opustiť túto krajinu, pretože ak to urobia, budú nám všetkým chýbať. Všetci sme buď pacienti alebo potenciálni pacienti a zdravotníctvo teda je to, na čom by nám malo záležať. Takže vyzývam premiéra Roberta Fica, aby dodržal svoj sľub, ktorý dal minulý týždeň tým sestrám, aby sa mohli vrátiť do nemocníc za tých podmienok, za akých tam pracovali, k lôžkam pacientov. Ďakujem za pozornosť.</seg>
            </u>
            <kinesic type="applause">
               <desc>Potlesk.</desc>
            </kinesic>
            <u xml:id="ParlaMint-SK_2016-02-12-t6m61.u44" who="#PeterPellegrini.1975" ana="#chair">
               <seg xml:id="ParlaMint-SK_2016-02-12-t6m61.u44.p1">Na vaše vystúpenie sú dve faktické poznámky. Končím možnosť prihlásiť sa s faktickými poznámkami.Pán poslanec Hudacký.</seg>
            </u>
            <u xml:id="ParlaMint-SK_2016-02-12-t6m61.u45" who="#JánHudacký.1959" ana="#regular">
               <seg xml:id="ParlaMint-SK_2016-02-12-t6m61.u45.p1">Ďakujem pekne, pán predseda. Chcem ti poďakovať, pán kolega, že si pripomenul tejto snemovni aj odvahu a statočnosť otca biskupa Milana Lacha, ktorý veľmi jasne popísal marazmus v našom zdravotníctve a to, čo je veľmi smutné, kto v skutočnosti vládne v našom zdravotníctve a nielen v zdravotníctve. Prečo teraz mlčia naše autority, žiaľ, aj cirkevné? Asi im treba pripomenúť odkaz Svätého otca Jána Pavla II.: „Nebojte sa.“ Veľmi ma tiež znepokojuje aj situácia v prešovskej nemocnici, o ktorej si hovoril, predovšetkým arogancia jej vedenia, ktoré nerieši už kritickú situáciu tejto nemocnice. Ale na druhej strane tam nemajú problém ponižovať, pokorovať sestry, ktoré sa rozhodli vrátiť na svoje pozície a takisto donútiť pracovníkov tejto nemocnice, aby podpisovali petíciu proti návratu tých zdravotných sestier, ktoré z nej odišli.V podstate ten problém je ďaleko, ďaleko hlbší. Mal som tam možnosť sa rozprávať s jedným nemenovaným primárom, ktorý hovoril, že tie sestry, ktoré u nich potom prijali narýchlo, v podstate sú nepoužiteľné minimálne jeden rok. Takže o akej situácii tu vedenie prešovskej nemocnice hovorí? Skutočne tá situácia je kritická a pokiaľ sa nebude čo najrýchlejšie riešiť, myslím si, že to môže dopadnúť ešte horšie ako sa nám to momentálne zdá. Ďakujem pekne.</seg>
            </u>
            <u xml:id="ParlaMint-SK_2016-02-12-t6m61.u46" who="#PeterPellegrini.1975" ana="#chair">
               <seg xml:id="ParlaMint-SK_2016-02-12-t6m61.u46.p1">Pán podpredseda Figeľ.</seg>
            </u>
            <u xml:id="ParlaMint-SK_2016-02-12-t6m61.u47" who="#JánFigeľ.1960" ana="#regular">
               <seg xml:id="ParlaMint-SK_2016-02-12-t6m61.u47.p1">Ďakujem pekne. Ďakujem Paľovi Zajacovi za jeho svedectvo z Prešova, ktoré je asi takým najvýraznejším miestom poukazujúcim na zúfalý pokus zdravotných sestier poukázať na stav, v ktorom zdravotníctvo je, pretože výpovede tých sestier tam sú, samozrejme, oproti mocenskej mašinérii už či inštitúcii, o ktorej je reč, alebo celému štátu so stranou, ktorá neberie ohľad na ne a dokonca ich zastrašuje a obviňuje, pravdivé. Vy máte moc, ale ony majú pravdu. Tieto slová sú paralelou slov Silva Krčméryho. A my potrebujeme moc, ktorá slúži pravde, štyri roky, je tu stav, ktorý je tu neprijateľný. Predtým tu bola jedna ministerka, nechcem spomínať jej meno, teraz je tu minister, ktorý nie je v sále. Kto spolitizoval danú situáciu? Kto presadil ten zákon bez konzultácií a súhlasu tých, ktorých sa týka, najprv tým, že nič nerobil, dokonca to zablokoval a nekorigoval po rozhodnutí na Ústavnom súde a teraz presadil napriek nesúhlasu sestier, dokonca aj prezidenta republiky? Tú situáciu nespolitizovali ani tie sestry, ani médiá, ani opozícia, ale arogantná moc a teraz máme dôsledok toho. <kinesic type="applause"><desc>Potlesk.</desc></kinesic> Ja som v prešovskej nemocnici bol. Minulého roku tam na to doplatila moja sestra, ale to len preto hovorím, že mi na tej situácii záleží aj osobne, nie je to politika. Sú tam pokazené vzťahy. Ten rozvrat, ktorý ste takto dopustili alebo spôsobili, páni, sa dlho bude dávať do poriadku. Ale treba to dať do poriadku, lebo na zdravotníctve a na školstve záleží. Chcem povedať, že krajina potrebuje odvahu a statočnosť aj zdravotných sestier, aj učiteľov, aj biskupov, aj politikov a predovšetkým občanov. A vtedy sa otvorí tá perspektíva.</seg>
            </u>
            <kinesic type="applause">
               <desc>Potlesk.</desc>
            </kinesic>
            <u xml:id="ParlaMint-SK_2016-02-12-t6m61.u48" who="#PeterPellegrini.1975" ana="#chair">
               <seg xml:id="ParlaMint-SK_2016-02-12-t6m61.u48.p1">Ďalší v rozprave je pán poslanec Kaník.</seg>
            </u>
            <u xml:id="ParlaMint-SK_2016-02-12-t6m61.u49" who="#ĽudovítKaník.1965" ana="#regular">
               <seg xml:id="ParlaMint-SK_2016-02-12-t6m61.u49.p1">Ďakujem. Vážený pán predseda, vážená snemovňa, takto nad ránom už sme naozaj dlho nerokovali. Ale táto situáciu si to zasluhuje, aby sme tu vydržali do konca tohto rokovania. Situácia v zdravotníctve naozaj je zlá a akt tých sestier a ich boj za to, aby sa zmenila je také vyústenie dlhodobo nahromadeného problému. Podobne ako v školstve, aj v zdravotníctve tie problémy nevznikli včera. Veľmi dlhodobo sa vyvíjali. A nedostatok prostriedkov v zdravotníctve sa kumuloval dlhé obdobie. Prejavoval sa v podfinancovaní celého rezortu a, samozrejme, v odmeňovaní, ktoré je v ňom úbohé. A pritom poviem to, čo som už dneska spomenul, neplatíme tam málo, myslím, všetci, ktorí zo svojich odvodov a miezd odvádzame prostriedky na financovanie zdravotníctva, neplatíme tam málo ako krajina, platíme tam veľa. Nie je to najviac, ale naozaj je to veľa. Je to 7,5 % HDP, čo je plne porovnateľné s tým, ako to je v iných európskych krajinách. Ale to, čo sa dostane do zdravotníctva, je len malá časť, je to menej ako polovica z toho, len 45 %. V iných krajinách je to aspoň 80 %. Aký obrovský rozdiel to je a aký fatálny dosah to má následne na úroveň zdravotnej starostlivosti? Toto sú dôvody, potom prečo nie sú peniaze na platy zdravotných sestier, prečo nie sú peniaze na dobre vybavené nemocnice, prečo si občania musia nosiť do nemocníc toaletný papier a príbory. Je to jednoducho preto, že viac ako 50 % týchto prostriedkov odíde mimo zdravotníctva, odíde predovšetkým pre firmy, ktoré si z tohto obchodu so zdravím alebo s utrpením ľudí spravili výnosný biznis. Začalo sa to postupne, ale dnes tá pýcha a moc, ktorá je s tým spojená, a zaslepenie tou pýchou spôsobili, že tá miera je absolútne nekontrolovaná. Preto sú tie známe prípady, o ktorých predrečníci už hovorili, cétečka, maséra a všetkého ostatného, ktoré tu na dennom poriadku temer vyplávalo a vyplavuje sa neustále na povrch. Nebudem hovoriť už ďalej o týchto aspektoch alebo týchto symboloch a týchto ukazovateľoch, ktoré túto hlbokú krízu preukazujú, ale skôr poviem, čo by bolo treba urobiť, aby sa toto nedialo. Treba zmeniť mnohé v zdravotníctve, pričom to prvé, čo treba v ňom zmeniť, sú veci tak, aby do zdravotníctva plynulo viac prostriedkov. Stačí na to urobiť tri zásadné zmeny. Treba zmeniť spôsob financovania zdravotných poisťovní tak, aby nemohli neidentifikovanými a netransparentnými úkonmi, často účtovnými trikmi vyťahovať zo zdravotného poistenia desiatky, možno stovky miliónov a presúvať ich do zisku, ale aby bolo presne a jasne zadefinované, aký je ten správny poplatok, pričom to by mala byť konečná suma, ktorú zdravotná poisťovňa môže na svoje náklady, včítane zisku použiť, dobre to funguje v dôchodkových správcovských spoločnostiach, kde každému je to jasné, nikto s tým nemá problém a takýmto spôsobom by sme vytvorili dodatočné zdroje pre zdravotnú starostlivosť. Takisto treba veľmi technicky ľahko odstrániť tú tepnu, ktorou vytekajú zo zdravotníctva obrovské zdroje cez verejné obstarávania, ktoré sú čisto fraškou a prostredníctvom ktorých sa dodávajú miliónové zisky pre vybraných, dopredu určených obchodníkov a sprostredkovateľov. Jednoducho treba určiť a zaviesť pravidlo zo zákona, že každé verejné obstarávanie okamžite po jeho vyhlásení bude prostredníctvom Úradu pre verejné obstarávanie referencované. To znamená, že ten výrobok, služba alebo tovar bude mať zverejnenú škálu hodnoty, za ktorú sa dá kúpiť od rôznych výrobcov na dostupnom trhu, čo vôbec nie je zložité v čase možností, ktoré dnes na to máme. Takúto zmenu som navrhoval dvakrát spolu s kolegom Jurzycom počas prejednávania zákona o verejnom obstarávaní. Samozrejme, to bolo odmietnuté. A len takáto zmena by zabezpečila aby nedochádzalo k predražovaniu toho výrobku, pretože každý by hneď videl, že ten výrobok nemôže stáť o 100 % viac alebo o 200 % viac, ako ho môže dodať ten či ten alebo tamten dodávateľ, ktorý je dostupný. No a potom treba zároveň zmeniť neférový postoj štátu k financovaniu celkovej zdravotnej starostlivosti. Štát sa správa vo financovaní zdravotnej starostlivosti ako príživník. Zneužíva tu svoju moc a svoju legislatívnu mašinériu a silu a to tým, že určuje zákony takým spôsobom, že štát za svojich poistencov platí 4,16 %, ale od pracujúcich včítane zdravotných sestier, samozrejme, lekárov ale každého jedného, živnostníkov, podnikateľov žiada platiť za to 14 %. Toto zväzuje rast ekonomiky, toto zaťažuje enormne náklady na prácu a tým pádom predražuje zamestnávanie a vytvára tlak na zvyšovanie nezamestnanosti. A preto tu treba urobiť taktiež zásadnú zmenu, pričom by tá zmena neznamenala, že by do zdravotníctva o čo i len o 1 cent išlo menej, ako doň dnes. Toho výsledkom by bolo, že pracujúci tí, ktorí štát živia svojimi daňami, tak či tak by mohli platiť o polovicu nižšie zdravotné odvody. O 50 % by sa tak mohli znížiť zdravotné odvody, to znamená, klesli by na 7 % za podmienky, že by štát neplatil tých 4,16 %, ale vyrátaných tých 7 %. Prijatím týchto troch ekonomických opatrení by sa v zdravotníctve veľmi významne vyčistil priestor, zapchali diery, zabezpečilo dostatok zdrojov pre zdravotnú starostlivosť, dostatok prostriedkov na platy zdravotných sestier, lekárov, potreby pacientov a vybavenie nemocníc. Toto treba spraviť. A to, či sa tak stane, závisí len a len od výsledku vo voľbách. SMER to určite robiť nebude. Ďakujem za pozornosť.</seg>
            </u>
            <kinesic type="applause">
               <desc>Potlesk.</desc>
            </kinesic>
            <u xml:id="ParlaMint-SK_2016-02-12-t6m61.u50" who="#PeterPellegrini.1975" ana="#chair">
               <seg xml:id="ParlaMint-SK_2016-02-12-t6m61.u50.p1">Ďalší v rozprave je pán poslanec Lipšic. Nie je v rokovacej sále, stráca poradie. Podľa informácií pán poslanec Baláž nechce vystúpiť v rozprave.Pán poslanec Lipšic druhýkrát prišiel o možnosť vystúpiť v rozprave. Dávam teraz možnosť prihlásiť sa do rozpravy ústne. Končím možnosť prihlásiť sa do rozpravy ústne. Vystúpi pán poslanec Mihál ako jediný prihlásený do ústnej rozpravy. Nech sa páči, pán poslanec, máte slovo.</seg>
            </u>
            <u xml:id="ParlaMint-SK_2016-02-12-t6m61.u51" who="#JozefMihál.1965" ana="#regular">
               <seg xml:id="ParlaMint-SK_2016-02-12-t6m61.u51.p1">Ďakujem, pán predseda, za slovo. Vážený pán kolega predkladateľ, vážený pán kolega spravodajca, vážené kolegyne, kolegovia, vážené prítomné zdravotné sestry a ďalší návštevníci, chcem povedať niečo k tomu, čo tu zaznalo len útržkovite v mojej faktickej poznámke, čo tu teda moc nikto neriešil. Teda mojou témou sú zdravotné odvody. Je každému asi jasné, že najväčším zdrojom financií, ktoré tečú do nášho zdravotníctva, sú zdravotné odvody. Čiže ministrovi zdravotníctva by malo záležať na tom, aby zákon o zdravotnom poistení bol, ako sa hovorí, nepriestrelný a aby sa zdravotné odvody z príjmov platili. No ministrovi zdravotníctva zrejme na tom až tak nezáleží, pretože navŕtal do zákona dve diery, ktoré poslanci za stranu SMER aj schválili. A konkrétne ide o to, že podľa § 10b ods. 1 písm. e) zákona o zdravotnom poistení sa od januára 2016 neplatia zdravotné odvody z dividend, ktoré niekto získa ako majiteľ akcií, s ktorými sa obchoduje na burze. Čiže zamestnanci veselo platia zdravotné odvody, živnostníci veselo platia zdravotné odvody, ktoré sú každý rok, mimochodom, vyššie a vyššie, platia tie zdravotné odvody dohodári, platia ich zamestnávatelia, ale, čuduj sa svete, tí, ktorí žijú z toho, že obchodujú s akciami, tak zrazu od januára 2016 dostali na rozlúčku od odchádzajúcej vlády darček a nemusia platiť zdravotné odvody zo svojho zisku v podobe dividend, ktoré sú im vyplácané. To je úplne úžasné. Keby túto výnimku v zákone neurobila sociálnodemokratická vláda čiže ľavičiari, ktorí tým najťažším kapitalistom, ktorí sa živia tým, že obchodujú s akciami a z toho majú zisk, keby práve ľavicová vláda neodpustila platenie zdravotných odvodov týmto ťažkým kapitalistom. A pre vašu informáciu, aby bolo jasné, v tom širšom kontexte, tu nejde len o to, že tí kapitalisti nemusia platiť zdravotné odvody, lebo oni dokonca nemusia platiť najnovšie ani daň z príjmu. To znamená, keď niekto má zisk z toho, že kupuje a predáva akcie so ziskom, tak, vážené poslankyne a poslanci za SMER, vy ani neviete, za čo ste hlasovali. Hlasovali ste za to, že zisk z predaja akcií je po novom oslobodený od dane. To ste schválili vy sociálni demokrati. A keď sme ešte pri tých daniach, tak ja si ešte neodpustím jednu poznámku. Znovu sa vraciame, vážení, na Slovensku k rovnej dani 19 % z akejkoľvek výšky príjmu. Neviem, či o tom viete, či ste si toho vedomí. Naši kolegovia ľavičiari totižto schválili v novele zákona o dani z príjmov to, že rovná daň 19 % je tu späť. Čiže daňovník platí rovnú daň 19 %, aj keby zarábal milióny.Pokiaľ tam ide o § 7, čiže priamo z kapitálového majetku, tak tam je uvedená rovná daň 19 %, aj keby mal niekto miliónový príjem. Ak si ale niekto zarobí 2-tisíc eur ako zamestnanec alebo ako živnostník mesačne, ak si dovolí takto zarobiť, tak sa na neho vzťahuje 25-percentná sadzba dane. Takže takúto zmenu zákona o zdravotnom poistení, v zákone o dani z príjmov po sebe necháva sociálna demokracia. Takýto darček dala tým, ktorí majú príjmy z kapitálu. Pre mňa je to prekvapujúce a šokujúce. A bolo by dobré, keby si to voliči strany SMER – sociálna demokracia dobre uvedomovali a vy zdravotné sestry aby ste si boli vedomé toho, že ak do zdravotného poistenia bude prúdiť menej peňazí, tak je to aj vďaka tejto diere, ktorú do zákona o zdravotnom poistení navŕtal váš minister Čislák. Ďakujem.</seg>
            </u>
            <kinesic type="applause">
               <desc>Potlesk.</desc>
            </kinesic>
            <u xml:id="ParlaMint-SK_2016-02-12-t6m61.u52" who="#PeterPellegrini.1975" ana="#chair">
               <seg xml:id="ParlaMint-SK_2016-02-12-t6m61.u52.p1">Na vaše vystúpenie sú tri faktické poznámky. Končím možnosť prihlásiť sa faktickými.Ako prvý s faktickou pán poslanec Jurzyca, nech sa páči.</seg>
            </u>
            <u xml:id="ParlaMint-SK_2016-02-12-t6m61.u53" who="#EugenJurzyca.1958" ana="#regular">
               <seg xml:id="ParlaMint-SK_2016-02-12-t6m61.u53.p1">No, super, ďakujem pekne za slovo, samozrejme. Bolo to veľmi dobré vystúpenie, ale iba s jednou vecou z neho nesúhlasím, s to, že stredoľavá alebo sociálnodemokratická strana a jej poslanci možno nevedeli, čo robia. Ja myslím, že to vŕtanie dier do zákona o dani z príjmov bolo v súlade so zarezávaním rovnej dane ako posvätnej kravy pravice, ktorá, mimochodom, znamenalo, že nebudú diery v tom systéme, že budú nižšie dane a každý ich bude platiť. A pozrite sa na minulý rok, čo mesiac to diera v tom systéme, to ďalšia výnimka. To proste bolo v súlade s bojom proti spravodlivej jednej sadzbe. Nebolo to podľa mňa omylom. A druhá časť mojej poznámky sa bude vzťahovať k zdravotníctvu. Predstavte si, že by vlajkové lode Roberta Fica spred tohto volebného obdobia v zdravotníctve, to znamená zákaz zisku a zákaz súťaže v poisťovníctve zdravotnom by sa zrealizovali. No to by boli Kostkovia. Vôbec to nie je v tomto, čo si o tom myslel Robert Fico, v tom nie je hlavný problém zdravotníctva, ale je v nedostatku informácií. Jednoducho tak, ako t, dnes to už odznelo, nemajú ani zdravotné sestry, ani lekári, ani poisťovne, ani pacienti dostatok informácií o tom, kam tie peniaze vlastne idú. A v tomto sme sa neposunuli a stratili sme čas diskusiami úplne mimo toho hlavného problému. Ďakujem.</seg>
            </u>
            <u xml:id="ParlaMint-SK_2016-02-12-t6m61.u54" who="#PeterPellegrini.1975" ana="#chair">
               <seg xml:id="ParlaMint-SK_2016-02-12-t6m61.u54.p1">Pán poslanec Hraško.</seg>
            </u>
            <u xml:id="ParlaMint-SK_2016-02-12-t6m61.u55" who="#IgorHraško.1972" ana="#regular">
               <seg xml:id="ParlaMint-SK_2016-02-12-t6m61.u55.p1">Ďakujem pekne. Kolega Mihál, hovorili ste o tom, kto a akým spôsobom zarába v súčasnosti na zdravotníctve, tak možno by bolo treba to len doplniť s tým, že v desiatich krajinách Európskej únie funguje pluralitný systém zdravotného poistenia, teda viac ako jedna zdravotná poisťovňa bez možnosti tvorby zisku, ale len v troch krajinách Európskej únie umožňuje národná legislatíva možnosť tvorby zisku verejného zdravotného poistenia. Je to Švajčiarsko, Holandsko a Slovensko. Pri dnešnej parlamentnej matematike by nebolo nič jednoduchšie, ako prijať zákon, ktorý by zdravotným poisťovniam zakázal komerčný zisk. Veď tým sa už vyhrážal niekedy predseda vlády. Ak by bol potrebný na to aj ústavný zákon, určite by ústavná väčšina v parlamente sa našla, ktorá by to schválila. Príslušný zákon, ktorý by tie pravidlá toho zisku upravil, nebol ani len navrhnutý. No a nie je ťažké domyslieť si, prečo sa tak stalo.Unitárny systém, teda jednu zdravotnú poisťovňu má aj 15 krajín Európskej únie. To bolo rečí, teda vládnej moci, ako zavedieme na Slovensku len jednu zdravotnú poisťovňu, no už len na margo toho, že slovenské zdravotníctvo nefunguje tak, ako by v 21. storočí malo fungovať, je dlhodobo podfinancované a v ňom peniaze sú často nespravodlivo a nesprávne rozdeľované. Peniaze vyzbierané na zdravotnú starostlivosť sú skutočne solidárne peniaze, ale určené pre pacientov. Umožňovať z nich tvorbu komerčného zisku pre poisťovne je vrcholne nemorálne. A dôchodcovia nesmú doplácať na niektoré drahé lieky a platiť rôzne nezmyselné poplatky v zdravotníctve. Je nutné tu stanoviť aj jasné pravidlá a zaviesť poriadok. Toto tu zatiaľ nebolo. Rozhodujúce slovo pritom musia mať odborníci s reálnym a osobným vzťahom k zdravotným službám ako k službe verejnosti, a nie ako k biznisu, teda obchodu. Zdravotníctvo teda treba v prvom rade odpolitizovať, pričom v popredí záujmu má byť v prvom rade a predovšetkým pacient.</seg>
            </u>
            <u xml:id="ParlaMint-SK_2016-02-12-t6m61.u56" who="#PeterPellegrini.1975" ana="#chair">
               <seg xml:id="ParlaMint-SK_2016-02-12-t6m61.u56.p1">Pán podpredseda Figeľ.</seg>
            </u>
            <u xml:id="ParlaMint-SK_2016-02-12-t6m61.u57" who="#JánFigeľ.1960" ana="#regular">
               <seg xml:id="ParlaMint-SK_2016-02-12-t6m61.u57.p1">Ďakujem pekne. Chcem poďakovať Jozefovi Mihálovi, lebo jeho vystúpenia sú vždy precízne a vyargumentované. Dobre sa to počúva. Chcel by som to doplniť v dvoch takých líniách.Máme stabilnú politiku, stabilnú vládu už štyri roky, ak by sa dalo, možno aj viac by to tak bolo, ale to nestačí, lebo na tú stabilitu treba čosi aj plusové. A to je to, čo chýba v dnešnej politike. A to je deficit kontroly, deficit spravodlivosti a zodpovednosti. Tú kontrolu spomeniem práve preto, lebo bola obsadená na všetkých úrovniach tou istou mocou, dokonca aj v zdravotníctve, aj vo verejnom obstarávaní, aj pokiaľ ide o Najvyšší kontrolný úrad. A je to na škodu krajiny, ľudí, ale aj vás kolegovia zo strany SMER. Tá spravodlivosť asi najviac bola viditeľná ako ponížená a potupená pri kauze VÁHOSTAV-u, keď tí, čo v ňom robili, nedostali za robotu zaplatené, pričom ten, čo tam dlhoval, bude vykrytý a zahojený štátom. Ak chcete byť na Slovensku bohatý, treba byť Široký. A to tretie, ten deficit zodpovednosti, tu je preto, lebo to, čo sa deje v školstve a v zdravotníctve, by sa v zodpovednej domácnosti, v zodpovednej rodine, v zodpovednej krajine nestalo. Stabilita na to je málo, keď chýba zodpovednosť. A to druhé, čo som chcel dodať k Jozefovi, je o tých odchodoch nielen zo zamestnania, ale často až z republiky. Naši novodobí utečenci sú práve tí, ktorí nenachádzajú perspektívu doma. Vláda nemá riešiť udalosti v Kolíne nad Rýnom, v Berlíne, v Nemecku, ale má riešiť to, čo sa deje na Slovensku a osobitne v zdravotníctve a v školstve. <kinesic type="applause"><desc>Potlesk.</desc></kinesic> To, páni, sú naši utečenci. Mne je to veľmi ľúto hovoriť práve preto, lebo príslušné čísla stúpajú a tú perspektívu zmeny nevidno. Dúfam teda, že signál, ktorý aj táto schôdza dáva, je, že ľuďom to nie je jedno, tie veci a trendy sa dajú zmeniť, ale závisí to, samozrejme, od odvahy a statočnosti. Ďakujem pekne, pán Mihál.</seg>
            </u>
            <u xml:id="ParlaMint-SK_2016-02-12-t6m61.u58" who="#PeterPellegrini.1975" ana="#chair">
               <seg xml:id="ParlaMint-SK_2016-02-12-t6m61.u58.p1">S reakciou na faktické pán poslanec Mihál, nech sa páči.</seg>
            </u>
            <u xml:id="ParlaMint-SK_2016-02-12-t6m61.u59" who="#JozefMihál.1965" ana="#regular">
               <seg xml:id="ParlaMint-SK_2016-02-12-t6m61.u59.p1">Ďakujem pekne. No je možné polemizovať, či poslanci za stranu SMER vedia, o čom hlasujú, keď hlasovali o zákone o zdravotnom poistení, keď hlasovali o zákone o dani z príjmov, pravdepodobne, skrátka hlasovali tak, ako im to niekto nakáže. A ja sa tu teda vôbec nečudujem, jednoducho odchádzajúca vláda strany SMER nechala darček svojim sponzorom, svojim sponzorom, ktorí takto ušetria na zdravotných odvodoch, ušetria na dani, pričom hlavné je, že minister Kažimír kade chodí, tade rozpráva, ako zlepšil výber daní. Áno, zlepšil ho na úkor živnostníkov, zamestnancov, dohodárov, to je nepochybné, pretože ich takto poriadne priškrtil. Ale pokiaľ ide o ľudí, ktorí sú sponzori strany SMER a ktorí stoja v pozadí strany SMER, resp. dokonca niektorí ministri strany SMER, ktorí sa chvália tým, ako zarobili na predaji akcií, tak tí nebudú platiť dane a nebudú platiť odvody, pretože smerácka vláda a smerácki poslanci vyvŕtali niekoľko dier v zákonoch, aby tieto osoby, možno oni sami, odvody a dane platiť nemuseli. Toto je výsledok vášho vládnutia: „Robíme pre ľudí,“ len je otázka, pre ktorých to platí.</seg>
            </u>
            <u xml:id="ParlaMint-SK_2016-02-12-t6m61.u60" who="#PeterPellegrini.1975" ana="#chair">
               <seg xml:id="ParlaMint-SK_2016-02-12-t6m61.u60.p1">Ďakujem pekne. Vyhlasujem rozpravu za skončenú. Chcem sa spýtať, pán navrhovateľ, či chcete vystúpiť. <vocal type="speaking"><desc>Reakcia navrhovateľa.</desc></vocal> Nie.Pán spravodajca? <vocal type="speaking"><desc>Reakcia spravodajcu.</desc></vocal> Nech sa páči, máte slovo.</seg>
            </u>
            <u xml:id="ParlaMint-SK_2016-02-12-t6m61.u61" who="#VladimírBaláž.1958" ana="#regular">
               <seg xml:id="ParlaMint-SK_2016-02-12-t6m61.u61.p1">Ďakujem. Vážený pán predseda, vážené dámy a páni, milí hostia, dovoľte mi, iba na záver niekoľko slov povedať, nebudem už nikoho veľmi zdržiavať. Počuli sme naozaj veľmi bohatú diskusiu, v ktorej, žiaľ, bolo strašne veľa politiky alebo dokonca, by som povedal, až balastu. Ale bolo tam aj pár myšlienok, ktoré stoja za to, pani poslankyňa <vocal type="noise"><desc>Ruch v sále.</desc></vocal>, aby sme si ich všimli a o nich ďalej rozprávali. Bol by som rád, aby tí, ktorí takúto vážnu tému neberú len politicky, sa zamysleli nad tým, čo rozprávajú, aj čo sa týka dát, ktoré používame. Ja by som odporučil opozícii, aby sa obrátila na pána kolegu Jurzycu, ktorý vám môže vysvetliť tie dáta, napríklad to, aké je efektívne naše zdravotníctvo, INECO má tie dáta úplne jasné, a minule som o nich tu hovoril. Bolo by dobré, aby ste si to prezreli a zistili, aká je tá pravda, keď zistíte, že slovenské zdravotníctvo nie je menej aj viac efektívne ako v ostatných krajinách V4. Taká je pravda. A nie celkom zdravotníctvo môže za to, aká je priemerná dĺžka nášho života, aký je vek nášho života v zdravých rokoch a tak ďalej, aká je odvrátiteľná úmrtnosť. Nemôže za to len zdravotníctvo. Dokonca sa dá povedať, že zdravotníctvo za to môže najmenej. Ďalej by som odporučil debatovať s kolegom Jurzycom o grafe, o ktorom nám hovoril, myslím, kolega Bugár. A ešte ho niekto spomenul, myslím, že to bol kolega Kaník. Na tie výdavky, ktoré sú tam neidentifikovateľné, pozrite sa do zdrojov EUROSTAT-u, ako boli napočítané. Pozrite sa na to a potom raz vystúpte alebo napíšte blog, tí blogeri nič iné nerobia, o tom, ako to tam vyzeralo, čo sú to tie výdavky. Dávam vám to ako domácu úlohu. Pozrite si to, nerozprávajte, že sú peniaze, ktoré niekto stadeto ukradol. To proste tak nie je. Je to lož a klamstvo. A ďalej sa mi ťažko počúvajú reči o slovenskom zdravotníctve. Tu všetci hádžete hnoj, špinu na všetkých ľudí v zdravotníctve, takmer všetko. Nikto z vás nechce ísť do nemocnice, kolega Osuský vraví, len aby sme sa nedostali do nemocnice, kde je mokrá posteľ, neviem, čo to rozprával. Všetci z vás do tých nemocníc chodia, dajte všetci ruku na srdce a povedzte, či naozaj je to tam také strašné. Možno v Bratislave je naozaj ten problém, pretože je tu absolútna nevyhnutnosť postaviť novú nemocnicu. Je to absolútne jasné. Ale choďte niekde inde sa na to pozrieť. Ja tu nechcem rozprávať len o Banskej Bystrici, ale choďte sa pozrieť aj do Prešova, kde je jedna vynikajúca nemocnica a tak ďalej a tak ďalej. Nemôžete proste tak rozprávať, hádzať špinu na zdravotníctvo, až mi to niekedy pripomína to, že chcete tak pošpiniť ten systém, aby potom tí hladní vlci, ktorí sú v závetrí, sa ho mohli zmocniť a navrhnúť riešenia, ktoré tu každý z vás má fantastické, len ani jedno z nich som nepočul. To by bolo inak zaujímavé. A chcel by som, aby ste si vstúpili do svedomia v tých stranách, ktoré tu sedia, a zamysleli sa nad tým, akých ministrov mali v zdravotníctve, čo tí urobili pre zdravotníctvo. Takže ešte raz chcem povedať, je to ťažká téma. A naozaj o nej treba veľa rozmýšľať a dať sa tu správnym smerom, správnou šípkou tam, kde sa chceme dostať. Ale len s takým balastom to robiť, to je zlá cesta. Nebude to tak viesť nikde. A ja sa už ani do dôchodkového veku nedožijem toho, že zdravotníctvo bude fungovať tak, ako si to všetci predstavujeme. Všetci tu ďakovali zdravotným sestrám, ktoré sem prišli a tu vydržali. Ja by som sa naozaj chcel poďakovať na záver tým sestrám, ktoré ostali a zostali pri pacientoch vtedy, keď to tam bolo najťažšie. Ďakujem.</seg>
            </u>
            <kinesic type="applause">
               <desc>Potlesk.</desc>
            </kinesic>
            <u xml:id="ParlaMint-SK_2016-02-12-t6m61.u62" who="#PeterPellegrini.1975" ana="#chair">
               <seg xml:id="ParlaMint-SK_2016-02-12-t6m61.u62.p1">Ďakujem veľmi pekne. Prerušujem rokovanie o tomto bode programu.Vyhlasujem krátku päťminútovú prestávku, po ktorej budeme hlasovať.</seg>
            </u>
            <incident type="pause">
               <desc>Krátka päťminútová prestávka.</desc>
            </incident>
            <u xml:id="ParlaMint-SK_2016-02-12-t6m61.u63" who="#PeterPellegrini.1975" ana="#chair">
               <seg xml:id="ParlaMint-SK_2016-02-12-t6m61.u63.p1">Vážené panie poslankyne, vážení páni poslanci, pristúpime k hlasovaniu onávrhu skupiny poslancov Národnej rady Slovenskej republiky na prijatie uznesenia Národnej rady Slovenskej republiky k riešeniu krízovej situácie v školstve a k prijatiu opatrení na dlhodobé a udržateľné zlepšenie školstva <note type="comment">tlač 1872</note>. Pán poslanec Petrák, poprosím vás, aby ste uvádzali hlasovanie.Petrák, Ľubomír, poslanec NR SR Vážený pán predseda, ctené kolegyne, kolegovia, v rozprave nebol podaný žiaden procedurálny návrh, boli podané dva návrhy uznesení, z nich jeden ako súčasť tlače 1872, druhý návrh uznesenia som predniesol ja. Pán predseda, dajte, prosím, hlasovať ako o prvom o návrhu uznesenia, ktorý je súčasťou tlače 1872.Pellegrini, Peter, predseda NR SR Prezentujme sa a hlasujeme o návrhu uznesenia, ktorý je súčasťou tlače 1872. <note type="narrative">Hlasovanie.</note> Prítomných 127 poslancov, za tento návrh uznesenia hlasovalo 49, proti bolo 65, zdržalo sa 13 poslancov.Konštatujem, že tento návrh uznesenia, ktorý je súčasťou tlače 1872, sme neschválili. Ďalej.Petrák, Ľubomír, poslanec NR SR Pán predseda, prosím, dajte hlasovať o návrhu uznesenia, ktoré som v rozprave predložil ja.Pellegrini, Peter, predseda NR SR Prezentujme sa a hlasujme o návrhu uznesenia, ktoré navrhol v rozprave pán poslanec Petrák. <note type="narrative">Hlasovanie.</note> Prítomných 126 poslancov, za hlasovalo 78, zdržalo sa 47, nehlasoval 1.Konštatujem, že Národná rada navrhované uznesenie, ktoré predložil poslanec Ľubomír Petrák, schválila. Teraz budeme hlasovať onávrhu skupiny poslancov Národnej rady Slovenskej republiky na prijatie uznesenia Národnej rady Slovenskej republiky k prijatiu opatrení na ochranu práv pacientov a na stabilizáciu postavenia zdravotných sestier a zdravotného systému ako celku so zameraním na zníženie zadlženia <note type="comment">tlač 1873</note>. Pán poslanec Valocký, prosím, uveďte hlasovanie.Valocký, Jozef, poslanec NR SR Vážený pán predseda, vážené kolegyne, kolegovia, budeme hlasovať o dvoch návrhoch uznesení. Ako o prvom, pán predseda, dajte hlasovať o návrhu uznesenia, ktorý je obsiahnutý v tlači 1873. Prosím, dajte o ňom hlasovať.Pellegrini, Peter, predseda NR SR Prezentujme sa a hlasujeme o návrhu uznesenia, ktorý je súčasťou tlače 1873. <note type="narrative">Hlasovanie.</note> Prítomných 127 poslancov, za tento návrh uznesenia hlasovalo 49 poslancov, proti bolo 69, zdržalo sa 9 poslancov.Konštatujem, že tento návrh uznesenia, ktorý je súčasťou tlače 1873, sme neschválili. Ďalej.Valocký, Jozef, poslanec NR SR Teraz budeme, pán predseda, hlasovať o návrhu uznesenia Národnej rady Slovenskej republiky, ktorý predložil pán predseda výboru pre zdravotníctvo Richard Raši.Pellegrini, Peter, predseda NR SR Prezentujme sa a hlasujeme o návrhu uznesenia, ktorý v rozprave predniesol pán poslanec Raši. <note type="narrative">Hlasovanie.</note> Prítomných 128 poslancov, za hlasovalo 80, proti boli 2 poslanci, zdržalo sa 45 poslancov, nehlasoval 1.Konštatujem, že Národná rada navrhované uznesenie, ktoré predložil pán poslanec Raši, schválila. Pán poslanec Lipšic.</seg>
            </u>
            <u xml:id="ParlaMint-SK_2016-02-12-t6m61.u64" who="#DanielLipšic.1973" ana="#chair">
               <seg xml:id="ParlaMint-SK_2016-02-12-t6m61.u64.p1">Pán predseda, ja som mal procedurálny návrh niekedy večer, vtedy riadila schôdzu pani podpredsedníčka, aby ste Národnej rade dali informáciu, aby parlament hlasoval o tom, aby vás zaviazal dať informáciu, z akých dôvodov neboli zdravotné sestry a učitelia pustení na balkón a boli tuná bojůvky vlastne vašich skupín. A musím povedať, že tým sa prejavuje úcta voči zdravotným sestrám a učiteľom a bolo by fajn, keby ste zjednali nápravu. To, čo sa udialo tuná v parlamente ráno, to bolo ako na Mečiarových Pasienkoch deväťdesiatych rokov. Tak ste prejavili úctu zdravotným sestrám a učiteľom. Ich ste nechali čakať a svoje bojůvky ste si tuná pripravili na balkón.</seg>
            </u>
            <u xml:id="ParlaMint-SK_2016-02-12-t6m61.u65" who="#PeterPellegrini.1975" ana="#chair">
               <seg xml:id="ParlaMint-SK_2016-02-12-t6m61.u65.p1">Pán poslanec Přidal.</seg>
            </u>
            <u xml:id="ParlaMint-SK_2016-02-12-t6m61.u66" who="#AlojzPřidal.1956" ana="#chair">
               <seg xml:id="ParlaMint-SK_2016-02-12-t6m61.u66.p1">Kolegovia, ja by som len chcel pripomenúť členom výboru pre nezlučiteľnosť, že ráno o 8.00 hodine začíname dnes s rokovaním tohto výboru, ktoré sa týka dvoch konaní, ktoré sa už začali, jedného konania voči pánovi predsedovi Pellegrinimu a jedného konania voči pánovi premiérovi Ficovi za volebnú korupciu.</seg>
            </u>
            <u xml:id="ParlaMint-SK_2016-02-12-t6m61.u67" who="#PeterPellegrini.1975" ana="#chair">
               <seg xml:id="ParlaMint-SK_2016-02-12-t6m61.u67.p1">Ďakujem pekne za informáciu. Vážené kolegyne, kolegovia, dovoľte mi ešte pár slov povedať. Chcem poďakovať za spoluprácu tým, ktorí nekandidujú v nasledujúcich parlamentných voľbách, chcem im zaželať veľa šťastia v ich ďalšom pracovnom aj osobnom živote a vám, ktorí sa zúčastníte volebného boja, želám veľa zdaru, aby ste uspeli. Zároveň chcem poďakovať za štvorročnú prácu všetkým zamestnancom a pracovníkom Kancelárie Národnej rady Slovenskej republiky, ktorí prejavili počas štyroch rokov vysokú profesionalitu a zabezpečovali bezproblémový chod Národnej rady Slovenskej republiky. Želám vám ešte raz všetko dobré a prosím, aby ste povstali, zaznie hymna Slovenskej republiky. <note>Štátna hymna Slovenskej republiky.</note> Ďakujem pekne. Ďakujem vám za účasť a vyhlasujem 61. schôdzu Národnej rady za skončenú.</seg>
            </u>
            <note>Rokovanie 61. schôdze NR SR sa skončilo o 02.33 hodine.</note>
         </div>
      </body>
   </text>
</TEI>
