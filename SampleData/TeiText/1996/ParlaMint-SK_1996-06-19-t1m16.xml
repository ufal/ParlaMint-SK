<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xml:id="ParlaMint-SK_1996-06-19-t1m16" xml:lang="sk">
   <teiHeader>
      <fileDesc>
         <titleStmt>
            <!-- TODO -->
            <meeting ana="#parla.term #parla.uni" n="1">1</meeting>
            <meeting ana="#parla.meeting #parla.uni" n="16">16</meeting>
            <!-- TODO -->
         </titleStmt>
         <editionStmt>
            <edition>3.0a</edition>
         </editionStmt>
         <extent>
            <!-- TODO -->
         </extent>
         <publicationStmt>
            <!-- TODO -->
         </publicationStmt>
         <sourceDesc>
            <bibl>
               <!-- TODO -->
               <idno type="URI" subtype="parliament">https://www.nrsr.sk/dl/Browser/Document?documentId=65839</idno>
               <date when="1996-06-19">1996-06-19</date>
            </bibl>
         </sourceDesc>
      </fileDesc>
      <encodingDesc>
         <!-- TODO -->
      </encodingDesc>
      <profileDesc>
         <settingDesc>
            <setting>
               <!-- TODO -->
               <date when="1996-06-19">1996-06-19</date>
            </setting>
         </settingDesc>
         <!-- TODO -->
      </profileDesc>
   </teiHeader>
   <text>
      <body>
         <div>
            <u xml:id="ParlaMint-SK_1996-06-19-t1m16.u1" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u1.p1">Vážené pani poslankyne, vážení páni poslanci, otváram rokovanie 16. schôdze Národnej rady Slovenskej republiky. Pýtam sa pánov poslancov, ktorí sú napísaní na tabuli, na displeji, či chcú zahlásiť len karty. Ak chcú zahlásiť zmenu náhradných kariet, tak im dám slovo, ak nie, slovo im nedám. Ide o karty? <vocal type="noise"><desc>Hlasy zo sály: Áno.</desc></vocal> Tak prosím, pán poslanec Hanker.</seg>
            </u>
            <u xml:id="ParlaMint-SK_1996-06-19-t1m16.u2" who="Hanker, J." ana="#regular">
               <seg xml:id="ParlaMint-SK_1996-06-19-t1m16.u2.p1">Pán predseda, budem hlasovať náhradnou kartou číslo 1.</seg>
            </u>
            <u xml:id="ParlaMint-SK_1996-06-19-t1m16.u3" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u3.p1">Ďakujem. Pani poslankyňa Kolláriková.</seg>
            </u>
            <u xml:id="ParlaMint-SK_1996-06-19-t1m16.u4" who="#MelániaKolláriková.1943" ana="#regular">
               <seg xml:id="ParlaMint-SK_1996-06-19-t1m16.u4.p1">Ja dávam návrh...</seg>
            </u>
            <u xml:id="ParlaMint-SK_1996-06-19-t1m16.u5" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u5.p1">Pani poslankyňa, žiaden návrh, ide o karty. Pani poslankyňa Rapaičová.</seg>
            </u>
            <u xml:id="ParlaMint-SK_1996-06-19-t1m16.u6" who="#IdaRapaičová.1943" ana="#regular">
               <seg xml:id="ParlaMint-SK_1996-06-19-t1m16.u6.p1">Pán predseda, budem hlasovať náhradnou kartou číslo 2.</seg>
            </u>
            <u xml:id="ParlaMint-SK_1996-06-19-t1m16.u7" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u7.p1">Ďakujem pekne. Takže na úvod sa skúsme prezentovať. Prosím, prezentujme sa. Prezentovalo sa 119 poslancov. Zisťujem, že Národná rada je schopná sa uznášať. O ospravedlnenie na dnešnej schôdzi požiadali poslanci Juraj Švec, Bartolomej Kunc, Marcela Gbúrová, Karol Konárik. Pán Karol Konárik leží v nemocnici, včera v noci bol prepadnutý. Pri násilnom prepadnutí mu boli odcudzené všetky doklady, aj poslanecký preukaz a všetky ostatné doklady, ktoré mal pri sebe. Takže, prajem mu skoré vyzdravenie. Na 16. schôdzi Národnej rady Slovenskej republiky budú overovateľmi títo poslanci: pani poslankyňa Eva Rusnáková za DÚ, pán poslanec Karol Zahatlan za HZDS. Náhradníkmi budú pán poslanec Tomáš Cingel za HZDS a pani poslankyňa Mária Sabolová za KDH. Po dohode s podpredsedami Národnej rady v politickom grémiu a s predsedami klubov vám bol rozdaný program, ktorý máte pred sebou. Vážené pani poslankyne, páni poslanci, na programe tejto schôdze sú pod bodmi 13, 14, 15, 17, 18, 20 a 32 zaradené návrhy zákonov, o ktorých dám hlasovať s návrhom, aby podľa § 75 zákona o rokovacom poriadku Národná rada Slovenskej republiky súhlasila s ich prerokovaním pred uplynutím 60-dňovej lehoty. Prosím, aby sme sa prezentovali a hlasovali. <vocal type="noise"><desc>Ruch v sále.</desc></vocal> Sú to všetky body, ktoré boli prerokované vo výboroch, a sú aj uznesenia z výborov. <note type="narrative">Hlasovanie.</note> Prezentovalo sa 130 poslancov. Za návrh hlasovalo 74 poslancov. Proti návrhu hlasovalo 30 poslancov. Hlasovania sa zdržalo 26 poslancov. Hlasovali sme všetci, takže sme dali súhlas prerokovať návrhy týchto zákonov. Pani poslankyne, páni poslanci, pristúpime teraz k k schvaľovaniu návrhu programu 16. schôdze Národnej rady. Pýtam sa, či má niekto z vás pripomienky alebo doplnky. Pani poslankyňa Kolláriková.</seg>
            </u>
            <u xml:id="ParlaMint-SK_1996-06-19-t1m16.u8" who="#MelániaKolláriková.1943" ana="#regular">
               <seg xml:id="ParlaMint-SK_1996-06-19-t1m16.u8.p1">Ak dovolíte, z dôvodu upokojenia vnútropolitickej situácie Slovenskej republiky, ako aj zahraničných politických vzťahov dávam návrh na doplnenie programu 16. zasadnutia Národnej rady Slovenskej republiky o dva body. Prvý bod: rozšírenie Osobitného kontrolného orgánu nad činnosťou Slovenskej informačnej služby o dvoch zástupcov opozície. Tento bod rozčleniť na dve časti, a to na návrh na zmenu uznesenia číslo 25 zo 4. novembra 1994...</seg>
            </u>
            <u xml:id="ParlaMint-SK_1996-06-19-t1m16.u9" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u9.p1">Pani poslankyňa, nemusíte to čítať, pretože to z toho vyplýva.</seg>
            </u>
            <u xml:id="ParlaMint-SK_1996-06-19-t1m16.u10" who="#MelániaKolláriková.1943" ana="#regular">
               <seg xml:id="ParlaMint-SK_1996-06-19-t1m16.u10.p1">Dobre. A druhý bod: návrh na prijatie uznesenia Národnej rady Slovenskej republiky k uzneseniu Mestského zastupiteľstva vo Veľkých Kapušanoch. Žiadam, aby tieto dva body boli zaradené na piatok ako prvé body. Ďakujem.</seg>
            </u>
            <u xml:id="ParlaMint-SK_1996-06-19-t1m16.u11" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u11.p1">Na piatok tohto týždňa?</seg>
            </u>
            <u xml:id="ParlaMint-SK_1996-06-19-t1m16.u12" who="#MelániaKolláriková.1943" ana="#regular">
               <seg xml:id="ParlaMint-SK_1996-06-19-t1m16.u12.p1">Áno, na piatok 21. 6. 1996.</seg>
            </u>
            <u xml:id="ParlaMint-SK_1996-06-19-t1m16.u13" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u13.p1">Ďakujem. Pán podpredseda Húska.</seg>
            </u>
            <u xml:id="ParlaMint-SK_1996-06-19-t1m16.u14" who="#AugustínMariánHúska.1929" ana="#regular">
               <seg xml:id="ParlaMint-SK_1996-06-19-t1m16.u14.p1">Vážený pán predseda, s ohľadom na to, že bude treba ešte dohodnúť s jednotlivými klubmi návrh zloženia budúceho výboru pre európsku integráciu, navrhujem, aby bod číslo 5 bol prerokúvaný ako bod číslo 30. Ďakujem.</seg>
            </u>
            <u xml:id="ParlaMint-SK_1996-06-19-t1m16.u15" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u15.p1">Aj body 6 a 7. Potom ako body 30, 31, 32, však?</seg>
            </u>
            <u xml:id="ParlaMint-SK_1996-06-19-t1m16.u16" who="#AugustínMariánHúska.1929" ana="#regular">
               <seg xml:id="ParlaMint-SK_1996-06-19-t1m16.u16.p1">Áno.</seg>
            </u>
            <u xml:id="ParlaMint-SK_1996-06-19-t1m16.u17" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u17.p1">Ďakujem. Pani poslankyňa Chlebová.</seg>
            </u>
            <u xml:id="ParlaMint-SK_1996-06-19-t1m16.u18" who="#TeréziaChlebová.1942" ana="#regular">
               <seg xml:id="ParlaMint-SK_1996-06-19-t1m16.u18.p1">Dávam návrh na doplnenie programu...</seg>
            </u>
            <u xml:id="ParlaMint-SK_1996-06-19-t1m16.u19" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u19.p1">Nepočuť.</seg>
            </u>
            <u xml:id="ParlaMint-SK_1996-06-19-t1m16.u20" who="#TeréziaChlebová.1942" ana="#regular">
               <seg xml:id="ParlaMint-SK_1996-06-19-t1m16.u20.p1">Podávam návrh na doplnenie programu o návrh skupiny poslancov Národnej rady Slovenskej republiky na vydanie zákona Národnej rady Slovenskej republiky, ktorým sa dopĺňa zákon Národnej rady Slovenskej republiky číslo 212/1995 Z. z. o koncesionárskych poplatkoch a o zmene zákona číslo 468/1991 Zb. o prevádzkovaní rozhlasového a televízneho vysielania v znení neskorších predpisov. Minule sme požiadali, aby bol tento zákon zaradený, no asi nedopatrením nebol do programu zaradený.</seg>
            </u>
            <u xml:id="ParlaMint-SK_1996-06-19-t1m16.u21" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u21.p1">Vôbec nerozumieť, pani poslankyňa, čo hovoríte.</seg>
            </u>
            <u xml:id="ParlaMint-SK_1996-06-19-t1m16.u22" who="#TeréziaChlebová.1942" ana="#regular">
               <seg xml:id="ParlaMint-SK_1996-06-19-t1m16.u22.p1">Že sme požiadali aj minule o zaradenie tohto bodu a asi nedopatrením sa nedostal do programu.</seg>
            </u>
            <u xml:id="ParlaMint-SK_1996-06-19-t1m16.u23" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u23.p1">Pán poslanec Köteles.</seg>
            </u>
            <u xml:id="ParlaMint-SK_1996-06-19-t1m16.u24" who="#LászlóKöteles.1957" ana="#regular">
               <seg xml:id="ParlaMint-SK_1996-06-19-t1m16.u24.p1">Ďakujem, pán predsedajúci. Vážená Národná rada, navrhujem zaradiť do programu 16. zasadnutia Národnej rady tlač 301, teda návrh skupiny poslancov Národnej rady Slovenskej republiky na vydanie zákona Národnej rady Slovenskej republiky, ktorým sa mení a dopĺňa zákon číslo 229/1991 Zb. o úprave vlastníckych vzťahov k pôde a k inému poľnohospodárskemu majetku. Navrhujem to ako bod číslo 32. Vážení kolegovia, chcel by som dodať, že návrh zákona som oficiálne odovzdal ešte v novembri minulého roka predsedovi Národnej rady. Napriek tomu, že návrh zákona bol už prerokovaný v Legislatívnej rade vlády, vo vláde Slovenskej republiky a v určených výboroch, do pléna Národnej rady z nejakých dôvodov nebol predložený dodnes.</seg>
            </u>
            <u xml:id="ParlaMint-SK_1996-06-19-t1m16.u25" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u25.p1">Pán poslanec, už bol raz predložený a neprešiel, ak si pamätáte. Pri schvaľovaní programu neprešiel, takže to je rozdiel, než to, čo ste povedali.</seg>
            </u>
            <u xml:id="ParlaMint-SK_1996-06-19-t1m16.u26" who="#LászlóKöteles.1957" ana="#regular">
               <seg xml:id="ParlaMint-SK_1996-06-19-t1m16.u26.p1">Tak nebol prerokovaný.</seg>
            </u>
            <u xml:id="ParlaMint-SK_1996-06-19-t1m16.u27" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u27.p1">Tak, aby sme si rozumeli.</seg>
            </u>
            <u xml:id="ParlaMint-SK_1996-06-19-t1m16.u28" who="#LászlóKöteles.1957" ana="#regular">
               <seg xml:id="ParlaMint-SK_1996-06-19-t1m16.u28.p1">Ďakujem za spresnenie.</seg>
            </u>
            <u xml:id="ParlaMint-SK_1996-06-19-t1m16.u29" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u29.p1">Pán poslanec Ftáčnik.</seg>
            </u>
            <u xml:id="ParlaMint-SK_1996-06-19-t1m16.u30" who="#MilanFtáčnik.1956" ana="#regular">
               <seg xml:id="ParlaMint-SK_1996-06-19-t1m16.u30.p1">Vážený pán predseda, poslal som vám písomný návrh na rozšírenie programu, ale keďže nebol rozdaný poslancom, prečítam ho veľmi stručne. Navrhujem...</seg>
            </u>
            <u xml:id="ParlaMint-SK_1996-06-19-t1m16.u31" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u31.p1">Ja by som ho bol prečítal, ale nech sa páči.</seg>
            </u>
            <u xml:id="ParlaMint-SK_1996-06-19-t1m16.u32" who="#MilanFtáčnik.1956" ana="#regular">
               <seg xml:id="ParlaMint-SK_1996-06-19-t1m16.u32.p1">...v mene poslancov Strany demokratickej ľavice a ďalších poslancov z klubu Spoločná voľba zaradiť do programu 16. schôdze Národnej rady bod: informácia o výsledkoch 2. zasadnutia Spoločného parlamentného výboru Európskej únie a Slovenskej republiky v Bruseli ako nový bod 33, pričom koncepcia aproximácie práva a ďalšie body by sa prečíslovali. Považujeme za potrebné, aby spolupredseda tohto výboru a podpredseda Národnej rady Slovenskej republiky pán Húska a podpredseda vlády Slovenskej republiky pán Kalman podali parlamentu informáciu o výsledkoch rokovania v Bruseli, aby mal parlament možnosť sa k nej vyjadriť. Spoločný výbor je parlamentný orgán, ktorého členmi sú poslanci Národnej rady a Európskeho parlamentu, a preto Národná rada Slovenskej republiky má právo byť informovaná, aké výsledky prinieslo toto rokovanie. Táto informácia súvisí aj s plnením tej časti Programového vyhlásenia vlády Slovenskej republiky, ktorá hovorí o integrácii do Európskej únie, a povinnosťou parlamentu je kontrolovať plnenie programového vyhlásenia. Európska integrácia je zložitý a prierezový proces, v ktorom parlament má svoje nezastupiteľné miesto. Ak sa objavili v Bruseli pozitívne vyjadrenia na adresu Slovenska, ale i konkrétne výhrady, považujeme za dôležité, aby poslanci mali priamu a neskreslenú informáciu. Na záver rozpravy k tomuto bodu navrhujeme prijať uznesenie, ktorého znenie sme priložili k tomuto návrhu, ktoré netreba prečítať. Je písomne predložené predsedovi Národnej rady. Ďakujem.</seg>
            </u>
            <u xml:id="ParlaMint-SK_1996-06-19-t1m16.u33" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u33.p1">Áno, ďakujem. Pani poslankyňa Schmögnerová.</seg>
            </u>
            <u xml:id="ParlaMint-SK_1996-06-19-t1m16.u34" who="#BrigitaSchmögnerová.1947" ana="#regular">
               <seg xml:id="ParlaMint-SK_1996-06-19-t1m16.u34.p1">Ďakujem pekne. Vážený pán predseda, vážení kolegovia, po tretíkrát dávam návrh zaradiť na prerokovanie schôdze Národnej rady návrh skupiny poslancov Národnej rady Slovenskej republiky na vydanie zákona Národnej rady, ktorým sa mení a dopĺňa zákon Národnej rady číslo 192/1995 Z. z. o zabezpečení záujmov štátu pri privatizácii strategických štátnych podnikov a akciových spoločností. V tomto návrhu sa navrhuje, aby štyri najvýznamnejšie slovenské finančné inštitúcie boli zahrnuté medzi strategické podniky, z toho dva do prvej skupiny podnikov. Ďakujem.</seg>
            </u>
            <u xml:id="ParlaMint-SK_1996-06-19-t1m16.u35" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u35.p1">Ďakujem. Pán poslanec Černák.</seg>
            </u>
            <u xml:id="ParlaMint-SK_1996-06-19-t1m16.u36" who="#ĽudovítČernák.1951" ana="#regular">
               <seg xml:id="ParlaMint-SK_1996-06-19-t1m16.u36.p1">Ďakujem za slovo. Vážený pán predseda, pred chvíľou sa skončilo mimoriadne zasadnutie výboru pre životné prostredie, ktoré som z poverenia pani predsedníčky Lazarovej viedol. Na základe rozhodnutia výboru, ktoré bolo prijaté platným uznesením, výbor navrhuje Národnej rade urobiť zmeny v orgánoch Fondu národného majetku. Konkrétne prijal uznesenie, ktorým odporúča odvolať z prezídia pánov Reháka, Mikuša a Kačica. Prijal uznesenie, ktorým žiada poslanecké kluby, aby predložili dnes do večera návrhy, a zajtra na prerušenom rokovaní ich odsúhlasí. Preto navrhujem zaradiť tieto dva body programu: odvolanie členov prezídia Fondu národného majetku a ďalší bod - voľba členov prezídia Fondu národného majetku. Tieto dva body žiadam zaradiť po sebe na rokovanie Národnej rady v piatok ako ďalšie body programu po návrhoch, ktoré predniesla kolegyňa Kolláriková, t. j. pravdepodobne ako body 3 a 4 v piatok doobedňajšieho rokovania. Môj druhý pozmeňujúci, resp. doplňujúci návrh: podobne ako kolegyňa Schmögnerová aj ja tretíkrát žiadam zaradiť...</seg>
            </u>
            <u xml:id="ParlaMint-SK_1996-06-19-t1m16.u37" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u37.p1">Pán poslanec, hovorte do mikrofónu, tu vás nepočuť.</seg>
            </u>
            <u xml:id="ParlaMint-SK_1996-06-19-t1m16.u38" who="#ĽudovítČernák.1951" ana="#regular">
               <seg xml:id="ParlaMint-SK_1996-06-19-t1m16.u38.p1">Môžem ísť dopredu...</seg>
            </u>
            <u xml:id="ParlaMint-SK_1996-06-19-t1m16.u39" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u39.p1">Netreba, len bližšie.</seg>
            </u>
            <u xml:id="ParlaMint-SK_1996-06-19-t1m16.u40" who="#ĽudovítČernák.1951" ana="#regular">
               <seg xml:id="ParlaMint-SK_1996-06-19-t1m16.u40.p1">Takže môj druhý doplňujúci návrh: podobne ako kolegyňa Schmögnerová aj ja tretíkrát žiadam zaradiť na rokovanie tlač číslo 332. Je to obdobný návrh, ktorým sa novelizuje zákon číslo 192/1995 Z. z. 30. januára bol doručený na Úrad vlády. Vláda sa k nemu mala vyjadriť do 60 dní. Predpokladám, že ho zatiaľ neprerokovala. Tento návrh sa týka privatizácie finančných inštitúcií. Žiadam ho zaradiť na rokovanie po zaradení bodu kolegyne Schmögnerovej, aby tieto dva návrhy išli za sebou. Som ochotný prípadne rokovať o spoločnom postupe. Ďakujem.</seg>
            </u>
            <u xml:id="ParlaMint-SK_1996-06-19-t1m16.u41" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u41.p1">Ďakujem. Pani poslankyňa Rusnáková.</seg>
            </u>
            <u xml:id="ParlaMint-SK_1996-06-19-t1m16.u42" who="#EvaRusnáková.1958" ana="#regular">
               <seg xml:id="ParlaMint-SK_1996-06-19-t1m16.u42.p1">Vážený pán predseda, mám štyri návrhy uznesení, ktoré sa týkajú bodu 32, t. j. prerokúvania poslaneckého návrhu zákona o rokovacom poriadku, a to: Národná rada Slovenskej republiky žiada predsedu Národnej rady, aby rozhodol o spoločnom zasadnutí všetkých výborov Národnej rady Slovenskej republiky dňa 24. júna 1996, t. j. v čase ohláseného zasadnutia ústavnoprávneho výboru vo veci spoločného prerokovania poslaneckého návrhu zákona o rokovacom poriadku Národnej rady Slovenskej republiky, tlač 426. Druhý návrh uznesenia: Národná rada Slovenskej republiky odporúča predkladateľom poslaneckého návrhu zákona o rokovacom poriadku Národnej rady Slovenskej republiky, aby stiahli jeden z poslaneckých návrhov o rokovacom poriadku Národnej rady vzhľadom na to, že v Národnej rade sú podané dva návrhy zákonov o rokovacom poriadku Národnej rady a k prvému návrhu tohto zákona bola prerušená rozprava. Tretí návrh uznesenia: Národná rada Slovenskej republiky schvaľuje, aby po spoločnom zasadnutí výborov Národnej rady Slovenskej republiky k rokovaciemu poriadku Národnej rady dňa 24. júna 1996 sa konala rozprava k tomuto bodu tak, aby v nej mal možnosť vystúpiť minimálne jeden zástupca každého poslaneckého klubu Národnej rady. Štvrtý návrh: Národná rada Slovenskej republiky schvaľuje, aby sa hlasovanie o poslaneckom návrhu zákona o rokovacom poriadku Národnej rady Slovenskej republiky uskutočnilo nasledujúci deň po ukončení rozpravy k rokovaciemu poriadku Národnej rady Slovenskej republiky. Ďakujem.</seg>
            </u>
            <u xml:id="ParlaMint-SK_1996-06-19-t1m16.u43" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u43.p1">Ďakujem. Pán poslanec Fico.</seg>
            </u>
            <u xml:id="ParlaMint-SK_1996-06-19-t1m16.u44" who="#RobertFico.1964" ana="#regular">
               <seg xml:id="ParlaMint-SK_1996-06-19-t1m16.u44.p1">Vážený pán predseda, navrhujem, aby sme ako bod 15 programu prerokovali návrh skupiny poslancov na vydanie zákona, ktorým sa mení a dopĺňa zákon číslo 92/1991 Zb. o podmienkach prevodu majetku štátu na iné osoby v znení neskorších predpisov, teda zákon o tzv. veľkej privatizácii. Cieľom tejto malej novely je zabezpečiť, aby dôchodcovia mali skôr splatené dlhopisy. To je jeden cieľ tohto návrhu. A druhý cieľ je, aby mestá a obce boli motivované pri prijímaní dlhopisov pri odpredaji bytov do osobného vlastníctva. Ďakujem.</seg>
            </u>
            <u xml:id="ParlaMint-SK_1996-06-19-t1m16.u45" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u45.p1">Ďakujem. Pán poslanec Benčík.</seg>
            </u>
            <u xml:id="ParlaMint-SK_1996-06-19-t1m16.u46" who="#MichalBenčík.1932" ana="#regular">
               <seg xml:id="ParlaMint-SK_1996-06-19-t1m16.u46.p1">Vážený pán predseda, vážené poslankyne, vážení poslanci, posmelený viacerými verejnými vyhláseniami zodpovedných predstaviteľov koaličných strán, najmä Združenia robotníkov Slovenska a Slovenskej národnej strany, v ktorých aj oni poukazujú na podozrenie z nečistých postupov privatizačného procesu, z poverenia poslaneckého klubu Spoločná voľba už štvrtýkrát ponúkame návrh legislatívne doriešiť možnosť kontroly Fondu národného majetku Najvyšším kontrolným úradom. Navrhujem preto doplniť program 16. schôdze Národnej rady o návrh skupiny poslancov Národnej rady Slovenskej republiky na vydanie zákona Národnej rady Slovenskej republiky, ktorým sa mení a dopĺňa zákon 92/1991 Zb. o podmienkach prevodu majetku štátu na iné osoby v znení neskorších predpisov a zákon Národnej rady Slovenskej republiky číslo 39/1993 Z. z. o Najvyššom kontrolnom úrade Slovenskej republiky. Je to tlač 316. Dúfam, že v tomto prípade podporíte návrh a nebudú chýbať tie tri hlasy, ako to bolo na 13., resp. na 14. schôdzi Národnej rady. Ďakujem pekne.</seg>
            </u>
            <u xml:id="ParlaMint-SK_1996-06-19-t1m16.u47" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u47.p1">Ďakujem, ale ten prvý návrh je zhodný s návrhom pána poslanca Fica, nie? <vocal type="noise"><desc>Hlasy z pléna.</desc></vocal> Je to iná novela? Pán poslanec Kňažko.</seg>
            </u>
            <u xml:id="ParlaMint-SK_1996-06-19-t1m16.u48" who="#MilanKňažko.1945" ana="#regular">
               <seg xml:id="ParlaMint-SK_1996-06-19-t1m16.u48.p1">Ďakujem. Vážený pán predseda, vážené dámy, vážení páni, skutočnosti zistené počas poslaneckých prieskumov vykonaných v Slovenskej televízii sa v týchto dňoch premietajú do podaní konkrétnych podnetov na Najvyšší kontrolný úrad, príslušné ministerstvá a obvodnú prokuratúru. Až poslanecký prieskum, hoci ešte nie v celom rozsahu, poukázal na stav, v ktorom sa verejnoprávna televízia objektívne nachádza. Rada Slovenskej televízie volená Národnou radou Slovenskej republiky je orgánom, ktorý má podľa zákona Slovenskej televízii zabezpečovať jej programovú objektívnosť a nezávislosť. Zároveň podľa § 10 uvedeného zákona spadá do jej pôsobnosti okrem iného aj povinnosť schvaľovať dlhodobé plány a koncepcie. Objektívny stav Slovenskej televízie je poznačený najmä faktom, že Slovenská televízia nemá definované základné koncepčné smerovanie a jednotlivé organizačné racionalizačné zmeny sa vykonávajú nesystémovo, často v rozpore s platnými zákonmi a bez konkrétnej predstavy, ako má verejnoprávna inštitúcia po transformácii vyzerať. Na tomto stave má svoj podiel viny aj Rada Slovenskej televízie. Zo štatútu Rady Slovenskej televízie však Rade Slovenskej televízie vyplývajú aj ďalšie povinnosti, ktoré táto rada neplní. Konkrétne sa týmito faktami budeme zaoberať v odôvodnení návrhu na vyslovenie nedôvery niektorým členom Rady Slovenskej televízie. Národná rada Slovenskej republiky nemá priamy právny dosah na Slovenskú televíziu. Národná rada Slovenskej republiky však volí a odvoláva členov Rady Slovenskej televízie a na návrh vyslovenia nedôvery členovi Rady Slovenskej televízie je podľa zákona o Slovenskej televízii upraveného zákonom číslo 166/1993 Z. z. o opatreniach v oblasti rozhlasového a televízneho vysielania - § 8 ods. 1 písm. d) - potrebný súhlas jednej desatiny všetkých poslancov, t. j. 15 podpisov. V zmysle uvedeného zákona predkladám návrh 15 poslancov, prepáčte, 19 poslancov na odvolanie pána Dušana Jarjabka, Jerguša Ferka, Jána Majerníka, Štefana Drozda z Rady Slovenskej televízie. Žiadam, aby bol tento bod zaradený ako samostatný bod rokovania pléna Národnej rady Slovenskej republiky v piatok po prerokovaní bodu rekonštrukcia Osobitného kontrolného orgánu. Vážené dámy a páni poslanci, situácia vo verejnoprávnych elektronických médiách bola predmetom demaršov doručených Slovenskej republike. Naposledy sa tejto problematiky dotkol aj pán Karsten Voigt, prezident Severoatlantického zhromaždenia, keď uviedol, že situácia vo verejnoprávnej televízii nie je v súlade s pravidlami platnými v členských krajinách NATO. Národná rada Slovenskej republiky má jedinečnú šancu dokázať Slovensku, ale aj Európe, že si ctí obvyklé demokratické hodnoty, medzi ktoré patrí právo občana byť objektívne informovaný a právo zastúpenia opozície v radách verejnoprávnych médií. Ďakujem za pozornosť.</seg>
            </u>
            <u xml:id="ParlaMint-SK_1996-06-19-t1m16.u49" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u49.p1">Pán poslanec Kňažko, teraz mi medzitým doručili túto žiadosť. Pán poslanec Kňažko mi predložil žiadosť 19 poslancov, treba ju preformulovať, lebo podľa tohto ju nezaradím, pretože 15. schôdza už bola.</seg>
            </u>
            <u xml:id="ParlaMint-SK_1996-06-19-t1m16.u50" who="#MilanKňažko.1945" ana="#regular">
               <seg xml:id="ParlaMint-SK_1996-06-19-t1m16.u50.p1">Dal som tam pätnástu schôdzu? Tak sa ospravedlňujem. Prepíšem to. To je preklep.</seg>
            </u>
            <u xml:id="ParlaMint-SK_1996-06-19-t1m16.u51" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u51.p1">Nech sa páči, pán podpredseda Ľupták.</seg>
            </u>
            <u xml:id="ParlaMint-SK_1996-06-19-t1m16.u52" who="#JánĽupták.1946" ana="#regular">
               <seg xml:id="ParlaMint-SK_1996-06-19-t1m16.u52.p1">Ďakujem. Vážené dámy, vážení páni, ako bod 25 navrhujem zaradiť návrh skupiny poslancov Národnej rady Slovenskej republiky na vydanie ústavného zákona Národnej rady Slovenskej republiky, ktorým sa mení a dopĺňa Ústava Slovenskej republiky, číslo 460/1992 Zb., tlač 254. Ďalej navrhujem ako bod 26 zaradiť návrh skupiny poslancov Národnej rady Slovenskej republiky na vydanie zákona Národnej rady Slovenskej republiky o vrátení robotníckych domov robotníckym spolkom a združeniam, tlač 331. Ďakujem.</seg>
            </u>
            <u xml:id="ParlaMint-SK_1996-06-19-t1m16.u53" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u53.p1">Vážené pani poslankyne, páni poslanci, konštatujem, že do môjho návrhu programu nie sú žiadne zmeny. Ešte pán poslanec Cabaj.</seg>
            </u>
            <u xml:id="ParlaMint-SK_1996-06-19-t1m16.u54" who="#TiborCabaj.1954" ana="#regular">
               <seg xml:id="ParlaMint-SK_1996-06-19-t1m16.u54.p1">Vážený pán predseda, dámy a páni, chcem poprosiť, aby ste vyhlásili prestávku a zároveň zvolali politické grémium.</seg>
            </u>
            <u xml:id="ParlaMint-SK_1996-06-19-t1m16.u55" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u55.p1">Páni poslanci, pani poslankyne, pôvodne som tiež chcel dať tento návrh. Sú tu niektoré body, kde je potrebné, aby zasadlo politické grémium, aby sme dohodli presné poradie. Niektoré body splývajú a sú na ten istý termín, na ten istý bod. Skutočne som rozhodoval v rámci návrhov, či politické grémium zvolám. Takže politické grémium zvolávam, ale pán poslanec Cabaj chce aj prestávku. Možno by bolo rozumné - pán poslanec Bugár tiež kýva hlavou -, aby sme to urobili asi takto: Je trištvrte na jedenásť, do jedenástej bude prestávka a o jedenástej politické grémium. Do jedenástej by ste sa v kluboch mohli poradiť, a o jedenástej bude politické grémium. Súhlasíte? Prestávka.</seg>
            </u>
            <note type="comment">Po prestávke.</note>
            <u xml:id="ParlaMint-SK_1996-06-19-t1m16.u56" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u56.p1">Pani poslankyne, páni poslanci, o rozhodnutí politického grémia vás nemusím informovať, pretože boli kluby. Aby som vás nezdržiaval, pristúpime hneď k hlasovaniu o doplnkoch programu rokovania našej schôdze, ako boli navrhnuté. Prvý návrh mala pani poslankyňa Kolláriková, kde navrhuje, aby sme prijali rozhodnutie o rozšírení Osobitného kontrolného orgánu o dvoch zástupcov. To znamená, že budeme teraz hlasovať len o zaradení tohto bodu do programu. Prosím, aby sme sa prezentovali a hlasovali. <note type="narrative">Hlasovanie.</note> Prezentovalo sa 86 poslancov. Za návrh hlasovalo 77 poslancov. Proti návrhu hlasoval 1 poslanec. Hlasovania sa zdržalo 8 poslancov. Konštatujem, že tento návrh bol prijatý. Ďalej pani poslankyňa navrhovala, nedefinovala to, ani neuvádzala obsah, aby sme prijali uznesenie proti rozhodnutiu Mestského zastupiteľstva vo Veľkých Kapušanoch. Navrhla to zaradiť do programu, len neviem, čo tam budeme prijímať. Prosím, hlasujme o tom. <vocal type="noise"><desc>Hlasy zo sály.</desc></vocal> Ja neviem, pani poslankyňa povedala, aby sme zaradili do programu a prijali uznesenie proti prijatému rozhodnutiu Mestského zastupiteľstva vo Veľkých Kapušanoch o umiestnení pomníka. Takže prosím, hlasujeme o tomto návrhu pani poslankyne. To je ako bod programu. Nehlasujeme o tom, či uznesenie prijmeme. To je len bod programu. Takže prosím, hlasujme. <note type="narrative">Hlasovanie.</note> Prezentovalo sa 129 poslancov. Za návrh hlasovalo 106 poslancov. Proti návrhu hlasovalo 15 poslancov. Hlasovania sa zdržalo 7 poslancov. Nehlasoval 1 poslanec. Konštatujem, že aj túto zmenu, resp. doplnok do programu sme prijali. Ďalej pán podpredseda Húska navrhol, aby sme z technických dôvodov body 5, 6, 7 zaradili na tejto schôdzi ako body 30, 31, 32. Prosím, prezentujme sa a hlasujme. <note type="narrative">Hlasovanie.</note> Prezentovalo sa 136 poslancov. Za návrh hlasovalo 106 poslancov. Proti návrhu hlasovali 2 poslanci. Hlasovania sa zdržalo 28 poslancov. Takže sme prijali aj túto zmenu. Ďalej pán poslanec Köteles žiada, aby sme tlač 301... <vocal type="noise"><desc>Hlasy nesúhlasu zo sály.</desc></vocal> Pardon, áno. Ďalšia v poradí bola pani poslankyňa Chlebová, ktorá žiadala, aby sme návrh na doplnenie zákona 212/1995 Z. z., je to tlač číslo 337, a zákona 468/1991, ide o koncesionárske poplatky, zaradili na rokovanie tejto schôdze. Prosím, prezentujme sa a hlasujme. <kinesic type="noise"><desc>Šum v sále.</desc></kinesic> To je zmena televíznych a rozhlasových koncesionárskych poplatkov. <note type="narrative">Hlasovanie.</note> Prezentovalo sa 133 poslancov. Za návrh hlasovalo 126 poslancov. Proti návrhu nehlasoval nikto. Hlasovania sa zdržalo 7 poslancov. Takže sme prijali aj tento návrh. Poslanec Köteles navrhol, aby sme zmenu zákona 229 z roku 1991, je to stará tlač 301, ide o úpravu vlastníckych vzťahov, zaradili na rokovanie tejto schôdze a dali to ako bod číslo 32. To už nemôže byť, lebo sme schválili predtým návrh pána poslanca Húsku. Takže prosím, hlasujme, bude to mať iné číslo rokovania. Inak pre informáciu, to sú Benešove zákony. <vocal type="noise"><desc>Hlasy z pléna.</desc></vocal> Nie? Tak potom nie, beriem späť. <note type="narrative">Hlasovanie.</note> Prezentovalo sa 134 poslancov. Za návrh hlasovalo 43 poslancov. Proti návrhu hlasovalo 48 poslancov. Hlasovania sa zdržalo 40 poslancov. Nehlasovali 3 poslanci. Takže sme to neprijali. Pán poslanec Ftáčnik žiada, aby sme na rokovanie zaradili informáciu podpredsedu vlády pána Kalmana a, myslím si, aj podpredsedu parlamentu pána Húsku, ktorý je predsedom Spoločnej komisie Európskej únie a slovenského parlamentu, o rokovaniach, ktoré boli v Bruseli pred dvoma týždňami. Prosím, prezentujme sa a hlasujme s tým, že dohodnem vo vláde, kedy bude podpredseda naisto voľný. <note type="narrative">Hlasovanie.</note> Prezentovalo sa 137 poslancov. Za návrh hlasovalo 130 poslancov. Proti návrhu nehlasoval nikto. Hlasovania sa zdržalo 6 poslancov. Nehlasoval 1 poslanec. Takže sme prijali tento návrh pána poslanca Ftáčnika. Pani poslankyňa Schmögnerová navrhuje, aby sme zaradili na rokovanie novelizáciu zákona číslo 192/1995 Z. z. Je to ako tlač 335. Ide o privatizáciu strategických štátnych podnikov. Prosím, prezentujme sa a hlasujme. <note type="narrative">Hlasovanie.</note> Prezentovalo sa 135 poslancov. Za návrh hlasovalo 71 poslancov. <kinesic type="applause"><desc>Potlesk.</desc></kinesic> Proti návrhu hlasovalo 6 poslancov. Hlasovania sa zdržalo 57 poslancov. Nehlasoval 1 poslanec. Takže zaradíme tento návrh do programu. Ďalej s návrhom vystúpil pán poslanec Černák, ktorý navrhuje, aby sme v rámci tejto schôdze rokovali o rekonštrukcii Fondu národného majetku s tým, že navrhuje, nie on, ale Výbor Národnej rady Slovenskej republiky pre životné prostredie a ochranu prírody, odvolať z Fondu národného majetku Milana Reháka, viceprezidenta prezídia Fondu národného majetku Slovenskej republiky, ďalej pána Jána Mikuša a Pavla Kačica, členov prezídia Fondu národného majetku Slovenskej republiky. Čiže zase hlasujeme len o zaradení tohto bodu programu s tým, že na tejto schôdzi by potom malo prebehnúť aj hlasovanie o nových členoch, tak ako sme sa dohodli na politickom grémiu. Prosím, tak ako sme sa dohodli na politickom grémiu, potom ako mi kluby dajú materiály o tom, čo je potrebné. <note type="narrative">Hlasovanie.</note> Prezentovalo sa 98 poslancov. Za návrh hlasovalo 81 poslancov. Proti návrhu hlasovalo 10 poslancov. Hlasovania sa zdržalo 5 poslancov. Nehlasovali 2 poslanci. Tento návrh sme schválili. Myslím, že o ďalšom návrhu pána poslanca nie je potrebné hlasovať. Povedal, že sa dohodne s pani poslankyňou Schmögnerovou. Prosím, pán poslanec Černák.</seg>
            </u>
            <u xml:id="ParlaMint-SK_1996-06-19-t1m16.u57" who="#ĽudovítČernák.1951" ana="#regular">
               <seg xml:id="ParlaMint-SK_1996-06-19-t1m16.u57.p1">Ďakujem za slovo, pán predsedajúci. Keďže prešiel návrh, ktorý predkladala kolegyňa Schmögnerová, svoj návrh na zaradenie tlače číslo 332 sťahujem. Formuloval som návrh na zaradenie dvoch bodov programu na základe uznesenia výboru, t. j. bod odvolanie členov prezídia fondu a následne ďalší bod - voľba.</seg>
            </u>
            <u xml:id="ParlaMint-SK_1996-06-19-t1m16.u58" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u58.p1">To sme teraz odhlasovali.</seg>
            </u>
            <u xml:id="ParlaMint-SK_1996-06-19-t1m16.u59" who="#ĽudovítČernák.1951" ana="#regular">
               <seg xml:id="ParlaMint-SK_1996-06-19-t1m16.u59.p1">Len aby bolo jasné, pretože vy ste to nazvali ako rekonštrukcia.</seg>
            </u>
            <u xml:id="ParlaMint-SK_1996-06-19-t1m16.u60" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u60.p1">To sme teraz odhlasovali.</seg>
            </u>
            <u xml:id="ParlaMint-SK_1996-06-19-t1m16.u61" who="#ĽudovítČernák.1951" ana="#regular">
               <seg xml:id="ParlaMint-SK_1996-06-19-t1m16.u61.p1">Áno, jasné, len spresňujem, že to boli dva za sebou idúce body, odvolanie a voľba.</seg>
            </u>
            <u xml:id="ParlaMint-SK_1996-06-19-t1m16.u62" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u62.p1">Ďalej boli návrhy pani poslankyne Rusnákovej, mala štyri návrhy. Všetky návrhy sa týkajú prerokovania nového rokovacieho poriadku. Ako viete, páni poslanci, pani poslankyne, rokovací poriadok bol rozdiskutovaný v parlamente a skončil sa neukončenou rozpravou. Medzitým ústavnoprávny výbor a legislatívny odbor spracovali návrhy, ktoré z tohto vyšli. Predkladatelia si sadli k týmto návrhom a vypracovali v zásade ten istý rokovací poriadok, ktorý bol, ale s pripomienkami - s návrhom, že 24. tohto mesiaca bude zasadať ústavnoprávny výbor a ešte dá dohromady niektoré veci, s ktorými sa vystúpi potom pred Národnou radou. Druhá dohoda bola, a to bolo aj v politickom grémiu, že ak by boli nové doplňujúce, resp. pozmeňujúce návrhy k tomuto zákonu, za každý klub bude mať právo vystúpiť jeden poslanec. To je politická dohoda. A pokiaľ ide o spoločný výbor, tam sa povedalo, že každý poslanec, ktorý má záujem, sa môže na rokovaní ústavnoprávneho výboru 24. júna 1996 zúčastniť. Čiže všetko toto, o čom tu pani poslankyňa hovorila, aj to, že sa bude hlasovať na druhý deň potom, ako sa skončí rozprava, bolo prerokované a odsúhlasené. Takže ak chcete, dám hlasovať po jednotlivých bodoch, ako ste povedali, ale myslím si, že to nie je potrebné. Prosím, pani poslankyňa, čo mi chcete povedať?</seg>
            </u>
            <u xml:id="ParlaMint-SK_1996-06-19-t1m16.u63" who="#EvaRusnáková.1958" ana="#regular">
               <seg xml:id="ParlaMint-SK_1996-06-19-t1m16.u63.p1">Pán predseda, nesúhlasím úplne s vaším vysvetlením, prepáčte, ono trošku zavádza v tom zmysle, že bol podaný nový návrh zákona. To je neodškriepiteľné. To znamená, že predkladatelia by ten prvý mali stiahnuť, pretože k nemu už bola otvorená rozprava, ktorá bola len prerušená. Čiže ak sa nechceme venovať prvému návrhu zákona, ale druhému návrhu zákona, tak s tým prvým musíme niečo urobiť. Pretože ak je prerušená rozprava, tak by sme v nej mali pokračovať. To je po prvé. Žiadam preto spoločné zasadnutie všetkých výborov v ten deň, keď zasadá ústavnoprávny výbor, lebo napríklad poslanci Demokratickej únie nie sú členmi ústavnoprávneho výboru. A ak by som aj prišla na zasadnutie a predložila by som nejaké pripomienky, môže sa stať, že si ich nikto neosvojí a potom som sa tam zúčastnila zbytočne. A neviem si predstaviť, aby k novému návrhu rokovacieho poriadku zasadal len jeden jediný výbor Národnej rady. Preto žiadam, aby bolo spoločné zasadnutie výborov. Opakujem, v ústavnoprávnom výbore nie sú naši poslanci členovia, z tohto dôvodu by sme tam my mohli mať len nejaký poradný hlas. Prosím, pán predseda, aby sme o tom hlasovali. Ďakujem pekne.</seg>
            </u>
            <u xml:id="ParlaMint-SK_1996-06-19-t1m16.u64" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u64.p1">Áno, dám hlasovať, pani poslankyňa, o každom návrhu, ktorý tu predloží poslanec, musím dať hlasovať. O tomto je škoda diskutovať, že by nebol osvojený a nehlasovalo by sa. Prosím, pán poslanec Brňák, ale žiadnu diskusiu k návrhu.</seg>
            </u>
            <u xml:id="ParlaMint-SK_1996-06-19-t1m16.u65" who="#PeterBrňák.1959" ana="#regular">
               <seg xml:id="ParlaMint-SK_1996-06-19-t1m16.u65.p1">Ospravedlňujem sa, pán predseda, ale reagujem len na vystúpenie pani poslankyne Rusnákovej. Podľa rokovacieho poriadku cudzí poslanci, ktorí sa zúčastňujú na rokovaní iného výboru, môžu predkladať návrhy, nemôžu však hlasovať. V tom je význam ich postavenia ako poslancov. Čiže nie je pravda, že by nemohli predkladať návrhy, môžu.</seg>
            </u>
            <u xml:id="ParlaMint-SK_1996-06-19-t1m16.u66" who="#JozefProkeš.1950" ana="#regular">
               <seg xml:id="ParlaMint-SK_1996-06-19-t1m16.u66.p1">Vážený pán predseda, vážené poslankyne, vážení poslanci, cieľom predloženej novely zákona je odstrániť diskrimináciu tých oprávnených osôb, ktorým nebola vydaná ich pôvodná pôda pre prekážky na strane povinnej osoby alebo štátu, ale podľa § 15 zákona číslo 330/1991 Zb. im boli pridelené pozemky do náhradného bezplatného užívania do vykonania pozemkových úprav a dovtedy im na tieto pozemky nie sú vydané listy vlastníctva. Navrhnutá novela zákona číslo 229/1991 Zb. v znení neskorších predpisov odstraňuje podstatné obmedzenia užívania majetku, nakoľko podľa vyjadrenia pracovníkov ministerstva financií zákon číslo 229/1991 Zb. v znení neskorších predpisov nepovoľuje osobám, ktorým namiesto ich vlastných boli pridelené pozemky do náhradného bezplatného užívania do vykonania pozemkových úprav podľa § 15 ods. 2 zákona číslo 330/1990 Zb., dať tieto pozemky do nájmu inej osobe. To môže viesť až k faktickému znemožneniu riadneho hospodárenia na týchto pozemkoch. Navrhnutá novela zákona číslo 317/1992 Zb. odstraňuje vážne znevýhodnenie týchto osôb v oblasti daní z pôdy, nakoľko terajšie znenie zákona číslo 317/1992 Zb. v znení neskorších predpisov v § 2 ods. 5 definuje ako platcu dane z pôdy takúto osobu bez možnosti preniesť povinnosť platiť daň z pôdy na osobu, ktorá pozemky skutočne užíva. Takýto prenos je však možný v prípade, ak bol vlastníkovi vydaný vlastnícky list, napríklad v § 2 ods. 1 citovaného zákona, alebo ak správcom pozemku je Slovenský pozemkový fond <note type="comment">§ 2 ods. 2 citovaného zákona</note>, ako i v ďalších prípadoch. To znamená, že zákon pozná inštitút prenosu povinnosti platiť daň. Znevýhodnený je i samostatne hospodáriaci roľník, ak užíva pozemky pridelené podľa § 15 ods. 2 zákona číslo 330/1991 Zb. do náhradného bezplatného užívania inej osobe voči prípadu, ak užíva pozemky osoby s listom vlastníctva alebo pozemky v správe Slovenského pozemkového fondu, lebo nemôže využiť všetky možnosti, ktoré mu poskytuje zákon v prípade, ak je on platcom dane z pôdy. Treba zdôrazniť, že znevýhodňovaní sú skutoční vlastníci pôdy, predovšetkým malí a strední, ktorým kvôli prekážkam na strane povinných osôb alebo štátu, nakoľko nie sú vykonané pozemkové úpravy, nemohla byť vydaná ich vlastná pôda. Sú znevýhodňovaní za to, že vyšli v ústrety štátu a súhlasili s dočasným náhradným riešením podľa § 15 ods. 2 zákona číslo 330/1991 Zb. Neodstránenie tejto diskriminácie by znamenalo vedomé spochybňovanie politickej vôle zmierniť krivdy z minulého obdobia. Ďakujem vám za pozornosť.</seg>
            </u>
            <u xml:id="ParlaMint-SK_1996-06-19-t1m16.u67" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u67.p1">Ďakujem pánu poslancovi Prokešovi. Spoločným spravodajcom k tomuto návrhu poslaneckého zákona je pán poslanec Novák, preto ho prosím, aby predniesol správu o prerokovaní návrhu vo výboroch Národnej rady.</seg>
            </u>
            <u xml:id="ParlaMint-SK_1996-06-19-t1m16.u68" who="#MiroslavNovák.1944" ana="#regular">
               <seg xml:id="ParlaMint-SK_1996-06-19-t1m16.u68.p1">Vážený pán predseda, vážené kolegyne, kolegovia, dovoľte, aby som predniesol spoločnú správu Ústavnoprávneho výboru Národnej rady Slovenskej republiky, Výboru Národnej rady Slovenskej republiky pre financie, rozpočet a menu a Výboru Národnej rady Slovenskej republiky pre pôdohospodárstvo o výsledku prerokovania návrhu skupiny poslancov Národnej rady Slovenskej republiky na vydanie zákona Národnej rady Slovenskej republiky, ktorým sa dopĺňa zákon číslo 229/1991 Zb. o úprave vlastníckych vzťahov k pôde a inému poľnohospodárskemu majetku a zákon Slovenskej národnej rady číslo 317/1992 Zb. o dani z nehnuteľností. Túto správu máte ako číslo tlače 317. Návrh skupiny poslancov Národnej rady Slovenskej republiky na vydanie zákona, ktorým sa dopĺňa zákon číslo 229/1991 Zb. o úprave vlastníckych vzťahov k pôde a inému poľnohospodárskemu majetku a zákon Slovenskej národnej rady číslo 317/1992 Zb. o dani z nehnuteľností pridelil predseda Národnej rady Slovenskej republiky rozhodnutím číslo 726 z 8. januára 1996 na prerokovanie Ústavnoprávnemu výboru Národnej rady, Výboru Národnej rady pre financie, rozpočet a menu a Výboru Národnej rady Slovenskej republiky pre pôdohospodárstvo po prijatí stanoviska vlády Slovenskej republia súčasne určil Výbor Národnej rady pre pôdohospodárstvo, aby skoordinoval stanoviská výborov Národnej rady Slovenskej republiky s tým, že sa tieto stanoviská výborov premietnu v spoločnej správe výborov Národnej rady Slovenskej republiky. Vláda Slovenskej republiky s návrhom skupiny poslancov Národnej rady Slovenskej republiky na vydanie zákona Národnej rady Slovenskej republiky uznesením číslo 320 zo 7. mája 1996 vyslovila nesúhlas z dôvodov uvedených v jej stanovisku. Určené výbory Národnej rady Slovenskej republiky prerokovali návrh skupiny poslancov na vydanie zákona Národnej rady Slovenskej republiky v čase od 9. mája 1996 do 14. mája 1996. Ústavnoprávny výbor Národnej rady Slovenskej republiky, Výbor Národnej rady Slovenskej republiky pre financie, rozpočet a menu a Výbor Národnej rady Slovenskej republiky pre pôdohospodárstvo vyslovili súhlas s návrhom skupiny poslancov a odporúčajú ho Národnej rade Slovenskej republiky schváliť s týmito pozmeňujúcimi a doplňujúcimi návrhmi na úpravu: 1. V článku II § 2 ods. 5 sa na konci ustanovenia pripája veta, ktorá znie: "Ak táto fyzická osoba na základe zmluvy prenechala tieto pozemky do nájmu inej osobe, je daňovníkom nájomca." 2. V článku II ďalej druhá pripomienka: v § 2 ods. 5 sa vypúšťajú slová "ak sa tak v zmluve dohodli". 3. Za článok II sa vkladá nový článok III, ktorý znie: "Tento zákon nadobúda účinnosť dňom vyhlásenia." Vážené kolegyne, kolegovia, dovoľte mi, aby som odporučil o bodoch 1 a 3 hlasovať spoločne a odporúčam ich prijať. O bode 2 odporúčam hlasovať osobitne a odporúčam ho neprijať. Vážený pán predseda, toľko k spoločnej správe. Môžete otvoriť rozpravu o danej problematike.</seg>
            </u>
            <u xml:id="ParlaMint-SK_1996-06-19-t1m16.u69" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u69.p1">Ďakujem pekne pánu spoločnému spravodajcovi. Vážené pani poslankyne, páni poslanci, dostal som dve prihlášky do rozpravy o tomto bode. Ako prvý sa prihlásil predseda pôdohospodárskeho výboru pán Delinga a po ňom pán poslanec Boros.</seg>
            </u>
            <u xml:id="ParlaMint-SK_1996-06-19-t1m16.u70" who="#PavelDelinga.1939" ana="#regular">
               <seg xml:id="ParlaMint-SK_1996-06-19-t1m16.u70.p1">Vážený pán predseda, vážené panie poslankyne, vážení páni poslanci, v mojom vystúpení chcem poukázať na rôzne pojmové výklady inštitútu "náhradní užívatelia pozemkov", ktoré sa vyskytujú v prerokúvaných zákonoch. Zákon číslo 229/1991 Zb. pojem "náhradný užívateľ" nepozná. Zákon číslo 330/1991 Zb. pozná pojem "náhradné užívanie" a na tento sa aj odvoláva zákon číslo 317 v § 2 ods. 5. Náhradné užívanie sa realizuje na území, kde neprebiehajú pozemkové úpravy a vlastníci požiadali o vyčlenenie svojich pozemkov užívaných poľnohospodárskym alebo lesným podnikom, ale ten im z dôvodu neprístupnosti pozemky nemôže reálne vydať, čiže vyčleniť až do schválenia projektu pozemkových úprav. Náhradné pozemky sa prideľujú náhradným užívateľom v správnom konaní, výsledkom ktorého je rozhodnutie znejúce na meno náhradného užívateľa. Rozhodnutie má charakter vecného bremena, nakoľko obmedzuje vlastníka pozemku v dispozícii s predmetom vlastníctva. Vzhľadom na tento postup mám názor, že toto právo, čiže rozhodnutie znejúce na meno a zápis do katastra nehnuteľností neumožňuje, aby bolo zmluvne postúpené ďalšej osobe. V takomto prípade text daňového zákona je nepresný, a to v ustanovení, ktoré hovorí o náhradných pozemkoch, pričom v danom prípade ide o náhradné užívanie. Pojem náhradný pozemok sa používa len v prípadoch, že prebiehajú pozemkové úpravy a treba vykonať výmenu pozemkov za náhradné pozemky. V danom prípade teda došlo k stotožneniu pojmu náhradný pozemok s náhradným užívateľom. A navyše v § 15 ods. 2 zákona Slovenskej národnej rady číslo 330/1991 Zb. sa náhradné užívanie realizuje do schválenia projektu pozemkových úprav a nie do jeho vykonania. Preto v záujme toho, aby bola navrhovaná úprava jednoznačná, určitá, zrozumiteľná a nedochádzalo k zamieňaniu pojmov "náhradný pozemok" a "náhradné užívanie", navrhujem: 1. Upraviť v § 2 ods. 5 zákona číslo 317/1992 Zb. v úplnom znení zákona číslo 93/1994 Z. z. takto: "Pri náhradnom užívaní alebo" a ďalej pokračuje veta malým písmenom v pôvodnom znení, ako uvádza zákon. 2. Upraviť odkaz 5c) pod čiarou takto: "5c) § 15 ods. 1 a 2 zákona Slovenskej národnej rady číslo 330/1991 Zb." Tento návrh odovzdávam spoločnému spravodajcovi a prosím o jeho podporu. Ďakujem.</seg>
            </u>
            <u xml:id="ParlaMint-SK_1996-06-19-t1m16.u71" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u71.p1">Ďakujem pekne pánu poslancovi. Pán poslanec Boros.</seg>
            </u>
            <u xml:id="ParlaMint-SK_1996-06-19-t1m16.u72" who="#ZoltánBoros.1945" ana="#regular">
               <seg xml:id="ParlaMint-SK_1996-06-19-t1m16.u72.p1">Vážený pán predseda, vážená Národná rada, v predloženom návrhu ide o novelizáciu dvoch zákonov, ktoré majú určujúci vplyv na priebeh transformácie, ako aj želanej prosperity poľnohospodárstva Slovenskej republiky. Zhodou okolností ide o úpravu § 2 v obidvoch zákonoch, tak zákona číslo 229/1991 Zb. o úprave vlastníckych vzťahov k pôde, ako aj zákona Slovenskej národnej rady číslo 317/1992 Zb. o dani z nehnuteľností. Chcem vyzdvihnúť podľa mňa tri najdôležitejšie aspekty. Prvým je samotné znenie predmetných paragrafov, ktoré umožňujú rôzny, dokonca principiálne protichodný výklad. Som totiž presvedčený o tom, že precízne sformulované vykonávacie nariadenie by a priori zabránilo byrokratickému a, musím povedať, negativisticky svojvoľnému výkladu zo strany vysokých úradníkov ministerstva financií. Pretože takéto ponímanie očividne a, čo si nerád pripúšťam, asi vedome chce znemožniť prosperujúce hospodárenie na pôde práve tým vlastníkom alebo nájomcom, ktorí ešte našli v sebe chuť a odvahu pustiť sa do nikdy nie ľahkého borenia sa s pôdou. Pritom je nad slnko jasnejšie, že vinníkom nie je vlastník, resp. následne nájomca pôdy, ak mu nebol včas vydaný list vlastníctva. Nie je vinníkom, ale je obeťou úradníckej svojvôle, pretože okrem so spätnou platnosťou vyrubenej dane znásobenej ešte penálmi príde navyše aj o stimulačné prostriedky, na ktoré by mal mať zákonný nárok. Druhý aspekt - novelizácia zákona číslo 317/1992 Zb. o dani z nehnuteľností v roku 1994 odsunula do krajne nevýhodnej pozície mnoho pôvodných vlastníkov, ktorí sú už väčšinou starší ľudia, dôchodcovia a títo niežeby si trochu privyrobili k svojmu nízkemu starobnému dôchodku za nájom vlastného majetku, ale sú zrazu postavení pred neriešiteľný finančný šok a niektorí sa pomaly môžu zberať do chudobinca. V tejto súvislosti chcem upozorniť aj na tvrdý dosah na nájomcov pôdy a teraz začínajúcich poľnohospodárskych podnikateľov, ktorým už nie je dožičený prirodzený štartovací impulz päťročných daňových prázdnin. Keď sme schopní a ochotní tieto prekážky dať do súvislosti so skutočnosťou, že stav rezortu pôdohospodárstva nie je zďaleka ružový ani dnes, tak je jasné, že sa treba urýchlene zbaviť rôznych brzdiacich elementov či už v platných zákonných normách, ako aj v najvyššej štátnej správe. A do tretice je tu na prvý pohľad možno nepatrný a skrytý moment, ktorý však pokladám za mimoriadne nebezpečný zámer - postaviť aj tu proti sebe miestne samosprávy, ktoré majú stanoviť a zinkasovať spomínanú daň, a občanov dotyčných obcí. Táto prax je ďalším, síce skrytým, ale skutočne nebezpečným úderom na postavenie miestnych samospráv, čo sleduje spolu s ich už značne obmedzenými finančnými možnosťami cieľ oslabiť ich dôveryhodnosť v očiach občanov a otvorene nahrávať, resp. našepkávať tzv. dobrotu všemocného štátneho aparátu. Myslím si, že aj tieto tri dôvody, ktoré som tu uviedol, sú dostatočné na to, aby vážená Národná rada Slovenskej republiky prijala predložený návrh zákona, za ktorý budem aj ja hlasovať. Ďakujem pekne.</seg>
            </u>
            <kinesic type="applause">
               <desc>Potlesk.</desc>
            </kinesic>
            <u xml:id="ParlaMint-SK_1996-06-19-t1m16.u73" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u73.p1">Ďakujem. Pani poslankyne, páni poslanci, nemám do rozpravy žiadnu písomnú prihlášku. Pýtam sa, či sa ešte niekto hlási. <note>Nikto.</note> Nie. Končím rozpravu k tomuto bodu programu. Prosím pána spoločného spravodajcu, aby... Ešte predtým sa pýtam, či sa chce vyjadriť predkladateľ. Myslím, že to nie je potrebné. Ani pán spoločný spravodajca. Ak nie, tak pristúpime k hlasovaniu.</seg>
            </u>
            <u xml:id="ParlaMint-SK_1996-06-19-t1m16.u74" who="#MiroslavNovák.1944" ana="#regular">
               <seg xml:id="ParlaMint-SK_1996-06-19-t1m16.u74.p1">Vážený pán predseda, v rozprave vystúpili dvaja diskutujúci. Jeden z nich podal návrh, ale najprv predkladám na hlasovanie body zo spoločnej správy. Navrhujem, aby sa o bodoch číslo 1 a číslo 3 hlasovalo spoločne a odporúčam ich prijať.</seg>
            </u>
            <u xml:id="ParlaMint-SK_1996-06-19-t1m16.u75" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u75.p1">Pani poslankyne, páni poslanci, hlasujeme o bodoch 1 a 3 spoločnej správy s návrhom pána spoločného spravodajcu prijať ich. <note type="narrative">Hlasovanie.</note> Prezentovalo sa 102 poslancov. Za návrh hlasovalo 100 poslancov. Proti návrhu nehlasoval nikto. Hlasovania sa zdržal 1 poslanec. Nehlasoval 1 poslanec. Konštatujem, že sme prijali tieto dva body spoločnej správy. Môžete pokračovať, pán spoločný spravodajca.</seg>
            </u>
            <u xml:id="ParlaMint-SK_1996-06-19-t1m16.u76" who="#MiroslavNovák.1944" ana="#regular">
               <seg xml:id="ParlaMint-SK_1996-06-19-t1m16.u76.p1">Bod číslo 2 spoločnej správy odporúčam neprijať.</seg>
            </u>
            <u xml:id="ParlaMint-SK_1996-06-19-t1m16.u77" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u77.p1">Hlasujeme o bode číslo 2 spoločnej správy s odporúčaním negatívnym, teda neprijať ho. <note type="narrative">Hlasovanie.</note> Prezentovalo sa 113 poslancov. Za návrh hlasovalo 16 poslancov. Proti návrhu hlasovalo 61 poslancov. Hlasovania sa zdržalo 35 poslancov. Nehlasoval 1 poslanec. Neprijali sme bod číslo 2 spoločnej správy. Môžeme pristúpiť k pozmeňujúcim návrhom z rozpravy, pán poslanec.</seg>
            </u>
            <u xml:id="ParlaMint-SK_1996-06-19-t1m16.u78" who="#MiroslavNovák.1944" ana="#regular">
               <seg xml:id="ParlaMint-SK_1996-06-19-t1m16.u78.p1">V rozprave vystúpil s pozmeňujúcimi návrhmi iba pán poslanec Delinga, ktorý navrhuje upraviť v § 2 odsek 5 zákona číslo 317/1992 Zb. v úplnom znení zákona číslo 93/1994 Zb. takto: "Pri náhradnom užívaní alebo" - ďalej veta pokračuje malým písmenom v pôvodnom znení. Po druhé, upraviť odkaz 5c pod čiarou: 5c) § 15 odseku 1 a 2 zákona Slovenskej národnej rady číslo 330/1991 Zb. Odporúčam o tejto pripomienke hlasovať kladne.</seg>
            </u>
            <u xml:id="ParlaMint-SK_1996-06-19-t1m16.u79" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u79.p1">Prosím, prezentujme sa. Pán spoločný spravodajca navrhuje pozmeňujúci návrh poslanca Delingu prijať. <note type="narrative">Hlasovanie.</note> Prezentovalo sa 119 poslancov. Za návrh hlasovalo 101 poslancov. Proti návrhu hlasoval 1 poslanec. Hlasovania sa zdržalo 16 poslancov. Nehlasoval 1 poslanec. Takže pozmeňujúci návrh pána poslanca Delingu sme prijali.</seg>
            </u>
            <u xml:id="ParlaMint-SK_1996-06-19-t1m16.u80" who="#MiroslavNovák.1944" ana="#regular">
               <seg xml:id="ParlaMint-SK_1996-06-19-t1m16.u80.p1">Vážený pán predseda, ďalšie pripomienky neboli. Dajte hlasovať o zákone ako celku s týmito pripomienkami. Odporúčam zákon prijať.</seg>
            </u>
            <u xml:id="ParlaMint-SK_1996-06-19-t1m16.u81" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u81.p1">Ďakujem. Podľa ustanovenia § 26 ods. 1 zákona o rokovacom poriadku budeme hlasovať o návrhu ako celku spolu s prijatými pozmeňujúcimi návrhmi. Pán spoločný spravodajca odporúča prijať tento zákon. <note type="narrative">Hlasovanie.</note> Prezentovalo sa 121 poslancov. Za návrh hlasovalo 113 poslancov. Proti návrhu hlasoval 1 poslanec. Hlasovania sa zdržali 4 poslanci. Nehlasoval 3 poslanci. Konštatujem, že sme schválili návrh skupiny poslancov Národnej rady Slovenskej republiky na vydanie zákona Národnej rady Slovenskej republiky, ktorým sa dopĺňa zákon číslo 229/1991 Zb. o úprave vlastníckych vzťahov k pôde a inému poľnohospodárskemu majetku a zákon Slovenskej národnej rady číslo 317/1992 Zb. o dani z nehnuteľností. Ďakujem, pán spoločný spravodajca, aj vám, kolegovia, kolegyne.</seg>
            </u>
            <u xml:id="ParlaMint-SK_1996-06-19-t1m16.u82" who="#MiroslavNovák.1944" ana="#regular">
               <seg xml:id="ParlaMint-SK_1996-06-19-t1m16.u82.p1">I ja ďakujem, pán predseda, za spoluprácu a kolegom a kolegyniam za to, že zase zvíťazilo poľnohospodárske lobby.</seg>
            </u>
            <kinesic type="applause">
               <desc>Potlesk.</desc>
            </kinesic>
            <u xml:id="ParlaMint-SK_1996-06-19-t1m16.u83" who="#MichalBaránik.1928" ana="#regular">
               <seg xml:id="ParlaMint-SK_1996-06-19-t1m16.u83.p1">Vážený pán predseda, vážené dámy poslankyne, páni poslanci, vážení hostia, predkladám návrh skupiny poslancov Národnej rady Slovenskej republiky na vydanie zákona Národnej rady Slovenskej republiky, ktorým sa mení zákon Národnej rady Slovenskej republiky číslo 289/1995 Z. z. o dani z pridanej hodnoty. Návrh predpokladá, aby v prílohe zákona Národnej rady Slovenskej republiky číslo 289/1995 Z. z. sa položka "22021000 - Voda, vrátane minerálnych vôd a sódoviek s prísadou cukru alebo iných sladidiel alebo aromatizovaná - len z minerálnych vôd s výnimkou ovocných alebo zeleninových štiav čísla 2009" nahradila položkou "2202 - Voda, vrátane minerálnych vôd a sódoviek s prídavkom cukru alebo iných sladidiel alebo aromatizovaná a iné nealkoholické nápoje s výnimkou ovocných alebo zeleninových štiav čísla 2009". Autori tohto návrhu vychádzajú z poznatkov poslaneckého prieskumu, ktorý vykonali v podnikoch vyrábajúcich nealkoholické nápoje. Zaradením nealkoholických nápojov s výnimkou vody, vrátane minerálnych vôd a sódoviek s prísadou cukru alebo iných sladidiel alebo aromatizovaných - len z minerálnych vôd do skupiny výrobkov zdaňovaných sadzbou 6 % dane z pridanej hodnoty u ostatných nealkoholických nápojov s výnimkou ovocných alebo zeleninových štiav sa výrobcovia týchto výrobkov dostali do nekonkurenčného prostredia, v ktorom sú osladené nápoje na báze minerálnych vôd zvýhodnené. V dôsledku toho došlo k zníženiu spotreby týchto nápojov a následne k zníženiu využitia kapacít, čo sa negatívne prejavilo v ich hospodárskom výsledku. V záujme podpory malého a stredného podnikania je žiaduce vytvoriť rovnaké konkurenčné prostredie pre všetkých výrobcov nealkoholických nápojov. Okrem toho tým, že sa zníži zdanenie nealkoholických nápojov, podporí sa ich spotreba hlavne medzi mladou generáciou, ktorá pri súčasných cenách uprednostňuje alkoholické nápoje. Vážené dámy a páni, chcem uviesť niekoľko analytických informácií, aby ste videli, aké ekonomické dôsledky má aplikácia zákona dane z pridanej hodnoty v tejto oblasti v praxi. Asociácia výrobcov nealkoholických nápojov, ktorá združuje väčšinu výrobcov nealkoholických nápojov, mala takéto ekonomické výsledky <note>porovnávam údaje za rok 1994 a 1995</note>: tržby vcelku v roku 1994 boli 959 169 tisíc, v roku 1995 boli 753 608 tisíc, čiže poklesli o 21,4 %. Mzdy <note>vzhľadom na to, že sa nevyužívajú kapacity</note> poklesli z 84 941 tisíc na 71 975 tisíc, čiže o 15,3 %. Hospodársky výsledok v roku 1994 bol 73 057 tisíc a v roku 1995 bola strata 672 tisíc. Ako sa vyvíjali dane? Daň z pridanej hodnoty, v dôsledku preradenia zo 6-percentnej sadzby na 25-percentnú sadzbu stúpla zo 156 208 tisíc na 188 402 tisíc, čiže o 32 194 tisíc, ale daň z miezd poklesla o 8 166 tisíc a daň zo zisku o 29 223 tisíc. Čiže, štát stratil v dôsledku aplikácie tohto zákona na daniach 5 195 tisíc. Toto sú ekonomické údaje. Mohol by som uviesť celý rad údajov za jednotlivé hospodárske organizácie, ktoré potvrdzujú, že táto tendencia je celoplošná. Vážené dámy a páni, vzhľadom na negatívne pôsobenia tohto zákona v takomto znení na výrobcov nealkoholických nápojov odporúčam tento zákon prijať.</seg>
            </u>
            <u xml:id="ParlaMint-SK_1996-06-19-t1m16.u84" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u84.p1">Ďakujem pánu poslancovi. Prosím teraz pána poslanca Lysáka ako spoločného spravodajcu, aby podal správu o výsledkoch prerokovania vo výboroch.</seg>
            </u>
            <u xml:id="ParlaMint-SK_1996-06-19-t1m16.u85" who="#LadislavLysák.1933" ana="#regular">
               <seg xml:id="ParlaMint-SK_1996-06-19-t1m16.u85.p1">Vážený pán predseda, vážené panie poslankyne, vážení páni poslanci, ctení hostia, dovoľte, aby som prečítal spoločnú správu Ústavnoprávneho výboru Národnej rady Slovenskej republiky, Výboru Národnej rady Slovenskej republiky pre financie, rozpočet a menu a Výboru Národnej rady Slovenskej republiky pre pôdohospodárstvo o výsledku prerokovania návrhu skupiny poslancov Národnej rady Slovenskej republiky na vydanie zákona Národnej rady Slovenskej republiky, ktorým sa mení zákon Národnej rady Slovenskej republiky číslo 289/1995 Z. z. o dani z pridanej hodnoty, tlač 384. Predseda Národnej rady Slovenskej republiky rozhodnutím číslo 857 z 18. marca 1996 pridelil návrh skupiny poslancov Národnej rady Slovenskej republiky na vydanie zákona Národnej rady Slovenskej republiky, ktorým sa mení zákon Národnej rady Slovenskej republiky číslo 289/1995 Z. z. o dani z pridanej hodnoty, na prerokovanie po prijatí stanoviska vlády Slovenskej republiky Ústavnoprávnemu výboru Národnej rady Slovenskej republiky, Výboru Národnej rady Slovenskej republiky pre financie, rozpočet a menu a Výboru Národnej rady pre pôdohospodárstvo. Výbor pre financie, rozpočet a menu bol uvedeným rozhodnutím predsedu Národnej rady Slovenskej republiky určený na skoordinovanie stanovísk výborov Národnej rady Slovenskej republiky s tým, že skoordinované stanoviská sa premietnu v spoločnej správe výborov Národnej rady Slovenskej republiky. Výbor Národnej rady Slovenskej republiky pre pôdohospodárstvo prerokoval návrh skupiny poslancov Národnej rady Slovenskej republiky na vydanie zákona, ktorým sa mení zákon Národnej rady Slovenskej republiky číslo 289/1995 Z. z. o dani z pridanej hodnoty, a neprijal uznesenie o výsledku jeho prerokovania, lebo podľa § 48 ods. 1 zákona Slovenskej národnej rady číslo 44/1989 Zb. o rokovacom poriadku Slovenskej národnej rady v znení neskorších predpisov nevyslovila s ním súhlas nadpolovičná väčšina všetkých členov výboru. Počet členov výboru 10, prítomných 8, za návrh uznesenia hlasovali 3 poslanci, proti nikto a hlasovania sa zdržali 5 poslanci. Ústavnoprávny výbor Národnej rady Slovenskej republiky a Výbor Národnej rady Slovenskej republiky pre financie, rozpočet a menu prerokovali návrh skupiny poslancov na vydanie zákona Národnej rady Slovenskej republiky, ktorým sa mení zákon Národnej rady Slovenskej republiky číslo 289/1995 Z. z. o dani z pridanej hodnoty, vyslovili s ním súhlas a odporúčajú ho Národnej rade Slovenskej republiky schváliť v predloženom znení. Ďakujem za pozornosť.</seg>
            </u>
            <u xml:id="ParlaMint-SK_1996-06-19-t1m16.u86" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u86.p1">Ďakujem pánu poslancovi. Pani poslankyne, páni poslanci, otváram rozpravu k tomuto bodu programu s konštatovaním, že som nedostal žiadnu písomnú prihlášku do rozpravy. Preto sa pýtam, či sa chce niekto prihlásiť do rozpravy. Pán poslanec, k tomuto bodu? Nech sa páči, pán poslanec Juriš.</seg>
            </u>
            <u xml:id="ParlaMint-SK_1996-06-19-t1m16.u87" who="#AntonJuriš.1941" ana="#regular">
               <seg xml:id="ParlaMint-SK_1996-06-19-t1m16.u87.p1">Vážený pán predseda, vážené kolegyne, kolegovia, milí hostia, spotreba elektrickej energie sa neustále zvyšuje. Vlani sme ju doviezli za 3,8 mld Sk, i keď sme nejakú menšiu časť aj vyviezli. Z hľadiska ochrany životného prostredia je najlepšia a najlacnejšia energia, ktorá sa nemusí vyrobiť. Pretože by sme sa už ťažko vedeli uskromniť v spotrebe materiálnych statkov, musíme vedieť spotrebu racionalizovať. Podľa vládneho programu a podľa energetickej koncepcie sa má aj legislatívnym procesom pomáhať šetriť energiu a pomáhať alternatívnym zdrojom energie, najmä obnoviteľným zdrojom. Jedným z takýchto racionalizačných opatrení je používanie strojov a zariadení s nižším príkonom. Využívanie elektrickej energie na svietenie je značnou časťou produkcie elektrického prúdu a práve zavádzaním používania úsporných žiaroviek a žiariviek, ktoré majú až päťnásobný výkon na rozdiel od klasických žiaroviek, pri rovnakej spotrebe elektrickej energie, by sme mohli vo významnej miere znížiť spotrebu elektrickej energie. Ale cena týchto žiariviek je značne vysoká a táto vysoká cena je spôsobená aj zaradením týchto výrobkov do skupiny s 23 % DPH. Preto podávam doplňujúci návrh do článku I v prílohe zákona 289/1995 Z. z. <note>tá príloha je podľa § 10 ods. 2</note> zaradiť položku 85-39-21-92 - ostatné žiarivky s výnimkou ultrafialových a infračervených a ostatné na napätie prevyšujúce 100 V. Ďakujem za pozornosť.</seg>
            </u>
            <kinesic type="applause">
               <desc>Potlesk.</desc>
            </kinesic>
            <u xml:id="ParlaMint-SK_1996-06-19-t1m16.u88" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u88.p1">Ďakujem, pán poslanec. Pani poslankyňa Bartošíková, hlásite sa do rozpravy alebo s faktickou poznámkou?</seg>
            </u>
            <u xml:id="ParlaMint-SK_1996-06-19-t1m16.u89" who="#MáriaBartošíková.1939" ana="#regular">
               <seg xml:id="ParlaMint-SK_1996-06-19-t1m16.u89.p1">Vážený pán predseda, vážené kolegyne, kolegovia, návrh skupiny poslancov na vydanie zákona, ktorým sa mení zákon 289/1995 Z. z., bol, ako sa už spomenulo, výsledkom práce skupiny poslancov, ktorá bola poverená uskutočnením poslaneckého prieskumu. V návrhu sa rešpektuje 6. smernica Európskej únie, ktorá uvádza nealkoholické nápoje ako skupinu výrobkov, pri ktorej je možné použiť zníženú sadzbu dane. Zároveň odstraňuje rozpor s jednou zásadou zo 6. smernice Európskej únie, ktorá hovorí, že DPH nesmie zvýhodňovať ani diskriminovať žiadneho výrobcu a žiadny výrobok zo skupiny výrobkov zaradených pod jednu skupinu výrobkov. Pri prerokúvaní vládneho návrhu zákona v Národnej rade, ktorý počítal presne s takým istým znením, aké navrhuje poslanecká skupina, došlo pri schvaľovacom procese na základe pozmeňujúceho návrhu k zmene, kde skupina výrobkov vyrábaných na báze minerálnych vôd bola zvýhodnená od výrobkov vyrábaných z vody ochutenej cukrom, príchuťami a prípadne okysličených kysličníkom uhličitým. Daň z pridanej hodnoty je daňou, ktorá je obsiahnutá v cene a platí ju konečný spotrebiteľ. Preto nie je zanedbateľný 17-percentný rozdiel dane z pridanej hodnoty v konečnej cene, lebo obmedzuje schopnosť konkurencie týchto výrobkov na trhu a ich vyššiu spotrebu. Argumentácia, ktorá vtedy odznela na silných výrobcov kokakoly, pepsikoly v súčasnosti vlastne neobstojí, pretože takí silní výrobcovia masívnou reklamou prekonajú aj túto znevýhodnenú sadzbu dane a celý negatívny dosah dopadá na našich domácich výrobcov, ktorí vyrábajú rôzne džúsy a ochutené malinovky. Pôvodný vládny návrh, ako som už povedala, počítal so zaradením celej skupiny uvedenej pod číslom 2202, to znamená vody, vrátane minerálnych vôd a sódoviek s prídavkom cukru alebo iných sladidiel atď., tak ako znie celá skupina, do zvýhodnenej 6-percentnej sadzby dane. Celý poslanecký návrh zákona prešiel legislatívnym procesom, bol prerokovaný v Legislatívnej rade vlády s odporúčaním ministerstva financií, s odporučením inštitútu pre aproximáciu práva, nakoniec aj s odporučením Legislatívnej rady vlády k tomu, aby sa navrhovaná zmena akceptovala. Vláda v konečnom dôsledku zvážila a vydala nesúhlas s návrhom novely zákona a odporučila počkať ešte s touto zmenou do určitého času. Chcela by som napriek tomu poprosiť vážených pánov kolegov, aby túto zmenu odporučili a svojím hlasovaním potvrdili. Skutočne, v dobrom úmysle došlo k chybe, ktorou sme si vlastných výrobcov znevýhodnili, a navyše k chybe, ktorá je v rozpore so smernicami Európskej únie o uplatňovaní tejto dane. Navrhovaná novela ju odstraňuje. Mám iba jeden pozmeňujúci návrh. Navrhujem zmenu účinnosti zákona od 1. 8., pretože vytlačenie novely zákona v tlači sa už nestihne do 1. 7. Ďakujem pekne za pozornosť.</seg>
            </u>
            <kinesic type="applause">
               <desc>Potlesk.</desc>
            </kinesic>
            <u xml:id="ParlaMint-SK_1996-06-19-t1m16.u90" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u90.p1">Ďakujem pekne. Ešte pán poslanec Pokorný.</seg>
            </u>
            <u xml:id="ParlaMint-SK_1996-06-19-t1m16.u91" who="#JozefPokorný.1955" ana="#regular">
               <seg xml:id="ParlaMint-SK_1996-06-19-t1m16.u91.p1">Vážený pán predseda, vážené dámy a páni, vážení hostia, pri prerokúvaní návrhu zákona o dani z pridanej hodnoty na 11. schôdzi Národnej rady Slovenskej republiky som vo svojom vystúpení poukázal na nedostatočné ekonomické nástroje pri ochrane a tvorbe životného prostredia, konkrétne na nesúlad zaradenia výrobkov z recyklovaného papiera u nás a v krajinách Európskej únie, ale napríklad aj v susednej Českej republike. Upozorňoval som, že zákon o dani z pridanej hodnoty z roku 1992, ktorý dovtedy platil, problematiku recyklovaného papiera a výrobkov z neho riešil. Hovoril som tiež najmä o ekonomických dôvodoch využívania druhotných surovín, konkrétne zberového papiera. Zberový papier, ako je známe, je mimoriadne cennou a ekologicky výhodnou surovinou. Okrem toho, že umožňuje výrobu kvalitných papierov a lepeniek, jeho spracovaním sa šetria lesy, energia i miesto na skládkach tuhého komunálneho odpadu. Celulózový a papierenský priemysel patrí k odvetviam, ktoré významnou mierou prispievajú k tvorbe aktívneho devízového salda Slovenskej republiky. Plnému využitiu vybudovaných kapacít v súčasnosti bráni nedostatok zberového papiera. Domáce zdroje sú dané spotrebou papiera a lepeniek na obyvateľa, ktorá poklesla zo 72,5 kg na obyvateľa v roku 1989 na súčasných 60 kg. Je známe, že rast alebo pokles spotreby papiera a lepenky je v priamej závislosti od zmien rastu alebo poklesu hrubého domáceho produktu. Je potešiteľné, že u nás na Slovensku hrubý domáci produkt rastie, a teda možno očakávať i zvýšenie spotreby papiera. Zvýšená spotreba však prinesie so sebou i určité negatíva vo vzťahu k životnému prostrediu, čo sa zasa na inom mieste negatívne prejaví i v ekonomike. Celosvetovým trendom je preto využívanie recyklovaného papiera a zvyšovanie zanášky zberového papiera v papierenskej výrobe. Neustále silnejú aktivity v oblasti techniky recyklingu, ktorých výsledkom je získavanie kvalitných vláken určených na opätovné využitie. Z pohľadu zanášky zberového papiera pri výrobe obalových materiálov dosahuje napríklad Nemecko až 92-percentný podiel. Účelom môjho vystúpenia je opätovne navrhnúť preradenie tovarov uvedených pod číslom 4810, 4817, 4818 a 4820 zo zoznamu tovarov podliehajúcich sadzbe 23 % DPH medzi tovary podliehajúce sadzbe 6 % DPH s tým, že 6 % DPH sa bude týkať len tých tovarov, na ktoré bude povereným subjektom vydané osvedčenie, že boli vyrobené z viac ako 70 % recyklovaného papiera. Dnes platný zákon číslo 289/1995 Z. z. pamätá na využitie recyklovaného papiera, samozrejme, z viac ako 70 %, iba pri toaletnom papieri. Na informáciu ešte uvediem, že oprávnenie na vydávanie osvedčení má Výskumný ústav papiera a celulózy v Bratislave ako štátna skúšobňa. Môj doplňujúci návrh: článok I predloženého návrhu zákona rozšíriť o nový odsek, v ktorom budú zaradené nižšie uvedené položky. Čiže v prílohe zákona 289/1995 Z. z. podľa § 10 ods. 2 zaradiť položky 4810, 4817, 4818, 4820 s týmto dodatkom "iba tie, na ktoré bolo povereným subjektom vydané osvedčenie, že boli vyrobené z viac ako 70 % recyklovaného papiera". Príslušný text jednotlivých položiek je v colnom sadzobníku. Pán spoločný spravodajca, je nutné prečítať z Colného sadzobníka, čo konkrétne obsahuje jednotlivá položka? Je toho pomerne veľa. <vocal type="noise"><desc>Hlas v sále.</desc></vocal> Napríklad položka 4810 - ide o papier, kartón a lepenku, natierané na jednej alebo oboch stranách atď., ale bude tam doplnenie "iba tie, na ktoré bolo povereným subjektom" atď., čiže tie, ktoré nebudú takto vyrobené, zostanú v kategórii 23 %, a tie, ktoré technologicky bude môcť vyrobiť z recyklovaného papiera a budú mať príslušnú normu, budú preradené do kategórie 6 %. Ďakujem.</seg>
            </u>
            <u xml:id="ParlaMint-SK_1996-06-19-t1m16.u92" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u92.p1">Ďakujem pekne pánu poslancovi. S faktickou poznámkou sa hlási pán poslanec Bajan.</seg>
            </u>
            <u xml:id="ParlaMint-SK_1996-06-19-t1m16.u93" who="#VladimírBajan.1960" ana="#regular">
               <seg xml:id="ParlaMint-SK_1996-06-19-t1m16.u93.p1">Vážený pán predseda, kolegyne, kolegovia, vysoko si vážim kolegu Pokorného, ale keďže tento návrh zákona rieši filozoficky úplne iný problém, to znamená chce naprávať určitú chybičku, ktorá sa stala pri minulom prerokúvaní, odporúčal by som mu postup, aby sme nemiešali tieto položky, aby urobil presne to, čo urobila skupina poslancov, a prípadne navrhol novú zmenu, za ktorú, samozrejme, budem hlasovať, ale jednoducho zmiešať tento problém s tým problémom, ktorý odstraňujeme, myslím si, že by nebolo celkom správne. Ďakujem.</seg>
            </u>
            <u xml:id="ParlaMint-SK_1996-06-19-t1m16.u94" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u94.p1">Ďakujem. Pani poslankyňa Bartošíková.</seg>
            </u>
            <u xml:id="ParlaMint-SK_1996-06-19-t1m16.u95" who="#MáriaBartošíková.1939" ana="#regular">
               <seg xml:id="ParlaMint-SK_1996-06-19-t1m16.u95.p1">Áno, ďakujem za slovo. Súhlasím s názorom, ktorý práve vyslovil kolega. Práve tým, že sme vstúpili do skupiny výrobkov a vyňali z nej časť, sme sa dopustili chyby. Preto prosím, aby sme všetky tieto návrhy dali do pozornosti odborníkom ministerstva pre budúcu prípravu novely. Pamätám sa, že pri prerokúvaní vládneho návrhu zákona upozornila Colná správa, že nie je dosť dobre možné pri súčasných podmienkach rozlišovať tieto výrobky. Takže prosím, nechajme to dozrieť a domyslieť, ako by sa tieto výrobky dali bezpečne oddeliť a ako by sa dala zdaniť celá skupina jednotnou sadzbou dane.</seg>
            </u>
            <u xml:id="ParlaMint-SK_1996-06-19-t1m16.u96" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u96.p1">Ďakujem. Ešte pán poslanec Pokorný.</seg>
            </u>
            <u xml:id="ParlaMint-SK_1996-06-19-t1m16.u97" who="#JozefPokorný.1955" ana="#regular">
               <seg xml:id="ParlaMint-SK_1996-06-19-t1m16.u97.p1">Musím zareagovať na pani poslankyňu, ktorá tvrdí, že Colná správa mala tieto výhrady. Takto to bolo uvedené i pri prerokúvaní zákona na 11. schôdzi. Chcem zdôrazniť, že existujú certifikáty, existuje štátna skúšobňa, ktorá do roku 1995 vydávala certifikáty o obsahu recyklovaného papiera. Je to presne stanovený technologický postup, ktorý sa nedá oklamať. Ak sme to boli schopní robiť do roku 1995, keď sa tieto certifikáty vydávali, nevidím dôvod sa k tomu nevrátiť. Mám tu dokumentáciu na nahliadnutie, mám aj certifikáty napríklad pre celulózku Ružomberok, čiže nejde o žiadny omyl, o žiadnu možnosť zneužitia tohto problému. Pri prerokúvaní na 11. schôdzi Národnej rady predkladateľ zákona povedal, že je možné k tomu pristúpiť neskôr, čas uplynul...</seg>
            </u>
            <u xml:id="ParlaMint-SK_1996-06-19-t1m16.u98" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u98.p1">Skúste zapnúť ešte raz mikrofón pánu poslancovi Pokornému.</seg>
            </u>
            <u xml:id="ParlaMint-SK_1996-06-19-t1m16.u99" who="#JozefPokorný.1955" ana="#regular">
               <seg xml:id="ParlaMint-SK_1996-06-19-t1m16.u99.p1">Len chcem uviesť, že opäť budeme čakať a problém neriešime. Neobávajme sa, že niekto chce zneužiť môj návrh. Návrhom sledujem uplatnenie ekonomického nástroja v životnom prostredí.</seg>
            </u>
            <u xml:id="ParlaMint-SK_1996-06-19-t1m16.u100" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u100.p1">Ďakujem. Ešte faktická poznámka - pán poslanec Filkus.</seg>
            </u>
            <u xml:id="ParlaMint-SK_1996-06-19-t1m16.u101" who="#RudolfFilkus.1927" ana="#regular">
               <seg xml:id="ParlaMint-SK_1996-06-19-t1m16.u101.p1">Chcem povedať pár poznámok, ozaj po slovensky. Všetky nealkoholické nápoje sú vzájomne zastupiteľné. Uvedomme si, prosím vás, že keď sme na základe rozhodnutia minulého zasadnutia parlamentu deformovali konkurenčné prostredie nealkoholických nápojov tým, že sme umožnili jednému z nich - tie osladené minerálky atď. - takéto monopolné postavenie na trhu, že to musíme dnes zmeniť. Nepridávajme teraz rôzne iné výrobky, ktoré vytvoria mimoriadny tlak na štátny rozpočet. Pokladám to za problém, ktorý je pre vás - nadnesiem to - prvoradý, významný, ale neprichádzajte s ním teraz a nespájajme tieto veci s ďalšími problémami. K tomu vám chcem ešte čosi povedať. Bolo by dobré, keby si tento parlament láskavo uvedomil, že sme urobili chybu. Ale tá chyba nebola formálna, dokonca nebola ani vecná. Tá chyba mala svoju politickú dimenziu a tá politická dimenzia je v tom, že z vládnej koalície vstal partner, dal návrh a ten sa odhlasoval bez toho, že by sa o tom uvažovalo, alebo že by sa o tom diskutovalo najmä z hľadiska dopadu na štátny rozpočet. Nechcem sa teraz k tomu všetkému vracať, ale chcem apelovať na vás, aby sme si to uvedomili, a nech je táto chyba mementom, že ak sa bude v tomto parlamente takto hlasovať, tak sa ešte narobí viac chýb, ako len deformácia konkurenčného prostredia. A v tomto prípade, keď sme tú chybu urobili, napravme ju, ale nespájajme to s ďalšími výrobkami. Ďakujem.</seg>
            </u>
            <u xml:id="ParlaMint-SK_1996-06-19-t1m16.u102" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u102.p1">Končím rozpravu k tomuto bodu programu. Pýtam sa pána predkladateľa, či sa chce vyjadriť.</seg>
            </u>
            <u xml:id="ParlaMint-SK_1996-06-19-t1m16.u103" who="#MichalBaránik.1928" ana="#regular">
               <seg xml:id="ParlaMint-SK_1996-06-19-t1m16.u103.p1">Nie.</seg>
            </u>
            <u xml:id="ParlaMint-SK_1996-06-19-t1m16.u104" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u104.p1">Pán spoločný spravodajca, chcete sa vyjadriť, alebo chcete hneď pristúpiť k hlasovaniu?</seg>
            </u>
            <u xml:id="ParlaMint-SK_1996-06-19-t1m16.u105" who="#LadislavLysák.1933" ana="#regular">
               <seg xml:id="ParlaMint-SK_1996-06-19-t1m16.u105.p1">Chcem sa vyjadriť.</seg>
            </u>
            <u xml:id="ParlaMint-SK_1996-06-19-t1m16.u106" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u106.p1">Nech sa páči.</seg>
            </u>
            <u xml:id="ParlaMint-SK_1996-06-19-t1m16.u107" who="#LadislavLysák.1933" ana="#regular">
               <seg xml:id="ParlaMint-SK_1996-06-19-t1m16.u107.p1">Ďakujem, pán predseda. Mám uľahčenú situáciu tým, že vystúpili predo mnou kolegovia z nášho výboru, ktorí celú problematiku dobre ovládajú. K trom vystúpeniam súhrnne: Chcem poďakovať za návrhy, ktoré tu zazneli. Ak by som nešiel po poradí, myslím, že je účelné a z praktického hľadiska budeme podporovať platnosť zákona od 1. augusta. Pokiaľ ide o návrh pána poslanca Juriša, po vecnej stránke plne súhlasím, aby sme tieto otázky riešili. Podobne súhlasím po vecnej stránke s tým, čo navrhol pán kolega Pokorný, a odporúčam, aby to dali do pozornosti ministerstvu. Mimochodom, ja som ešte pred rokovaním konzultoval na ministerstve financií, ak by vznikli ďalšie návrhy, aká je možnosť ich riešenia ešte v tomto roku. Bolo prisľúbené, že takéto otázky sa predpokladajú a bude sa k nim prihliadať. Teda ak dovolíte zhrnúť, je neúčelné, aby sme v tomto prípade spájali nové položky so skupinou, ktorá rieši jednoznačne problematiku, o ktorej tu bola reč. Kolega Filkus to povedal dosť pregnantne. Pán predseda, v tejto polohe môžeme pristúpiť k hlasovaniu.</seg>
            </u>
            <u xml:id="ParlaMint-SK_1996-06-19-t1m16.u108" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u108.p1">Ďakujem pekne. Nech sa páči, pán spoločný spravodajca, budeme hlasovať najskôr o zmenách, ktoré boli v spoločnej správe.</seg>
            </u>
            <u xml:id="ParlaMint-SK_1996-06-19-t1m16.u109" who="#LadislavLysák.1933" ana="#regular">
               <seg xml:id="ParlaMint-SK_1996-06-19-t1m16.u109.p1">V spoločnej správe neboli nijaké pozmeňujúce návrhy. Môžeme teda pristúpiť k jednotlivým pozmeňujúcim návrhom poslancov. Pozmeňujúci alebo doplňujúci návrh pána poslanca Juriša v tejto podobe a etape odporúčam neprijať.</seg>
            </u>
            <u xml:id="ParlaMint-SK_1996-06-19-t1m16.u110" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u110.p1">Takže prosím, prezentujme sa a hlasujme.</seg>
            </u>
            <u xml:id="ParlaMint-SK_1996-06-19-t1m16.u111" who="#LadislavLysák.1933" ana="#regular">
               <seg xml:id="ParlaMint-SK_1996-06-19-t1m16.u111.p1">S tým, že to bude riešené najbližšie.</seg>
            </u>
            <u xml:id="ParlaMint-SK_1996-06-19-t1m16.u112" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u112.p1">Hlasujeme o návrhu pána poslanca Juriša s odporúčaním spravodajcu neprijať ho. <note type="narrative">Hlasovanie.</note> Prezentovalo sa 100 poslancov. Za návrh hlasovalo 13 poslancov. Proti návrhu hlasovalo 27 poslancov. Hlasovania sa zdržalo 59 poslancov. Nehlasoval 1 poslanec. Neprijali sme tento pozmeňujúci návrh.</seg>
            </u>
            <u xml:id="ParlaMint-SK_1996-06-19-t1m16.u113" who="#LadislavLysák.1933" ana="#regular">
               <seg xml:id="ParlaMint-SK_1996-06-19-t1m16.u113.p1">Druhý návrh podala pani poslankyňa Bartošíková - platnosť zákona od 1. augusta 1996. Odporúčam ho prijať.</seg>
            </u>
            <u xml:id="ParlaMint-SK_1996-06-19-t1m16.u114" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u114.p1">Takže hlasujeme o návrhu pani poslankyne Bartošíkovej. Návrh je v zmene účinnosti zákona na neskorší čas. Prosím, prezentujme sa a hlasujme. Spravodajca ho odporúča prijať. Na neskorší čas preto, lebo by už zrejme edícia nestačila včas vydať tento zákon. <note type="narrative">Hlasovanie.</note> Prezentovalo sa 110 poslancov. Za návrh hlasovalo 85 poslancov. Proti návrhu nehlasoval nikto. Hlasovania sa zdržalo 23 poslancov. Nehlasovali 2 poslanci. Takže sme prijali návrh, ktorý znie od 1. 8. 1996.</seg>
            </u>
            <u xml:id="ParlaMint-SK_1996-06-19-t1m16.u115" who="#LadislavLysák.1933" ana="#regular">
               <seg xml:id="ParlaMint-SK_1996-06-19-t1m16.u115.p1">Návrh pána poslanca Pokorného odporúčam neprijať.</seg>
            </u>
            <u xml:id="ParlaMint-SK_1996-06-19-t1m16.u116" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u116.p1">Prosím, prezentujme sa a hlasujme. <kinesic type="noise"><desc>Šum v sále.</desc></kinesic> Pokoj, páni poslanci, pani poslankyne. Hlasujeme o pozmeňujúcom návrhu pána poslanca Pokorného s odporúčaním spravodajcu neprijať ho. <note type="narrative">Hlasovanie.</note> Prezentovalo sa 117 poslancov. Za návrh hlasovalo 40 poslancov. Proti návrhu hlasovalo 14 poslancov. Hlasovania sa zdržalo 60 poslancov. Nehlasovali 3 poslanci. Takže sme neprijali tento návrh.</seg>
            </u>
            <u xml:id="ParlaMint-SK_1996-06-19-t1m16.u117" who="#LadislavLysák.1933" ana="#regular">
               <seg xml:id="ParlaMint-SK_1996-06-19-t1m16.u117.p1">Ďakujem. Môžeme hlasovať o návrhu novely zákona ako celku. Odporúčam ho prijať.</seg>
            </u>
            <u xml:id="ParlaMint-SK_1996-06-19-t1m16.u118" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u118.p1">Hlasujeme o návrhu ako celku - podľa ustanovenia § 26 ods. 1 zákona o rokovacom poriadku. Prosím, prezentujme sa a hlasujme. Spoločný spravodajca návrh odporúča prijať. <note type="narrative">Hlasovanie.</note> Prezentovalo sa 116 poslancov. Za návrh hlasovalo 79 poslancov. Proti návrhu hlasovali 2 poslanci. Hlasovania sa zdržalo 33 poslancov. Nehlasovali 2 poslanci. Konštatujem, že sme schválili návrh skupiny poslancov Národnej rady Slovenskej republiky na vydanie zákona Národnej rady Slovenskej republiky, ktorým sa mení zákon Národnej rady Slovenskej republiky číslo 289/1995 Z. z. o dani z pridanej hodnoty. Ďakujem, pán spoločný spravodajca, aj vám, pani poslankyne, páni poslanci.</seg>
            </u>
            <u xml:id="ParlaMint-SK_1996-06-19-t1m16.u119" who="#LadislavLysák.1933" ana="#regular">
               <seg xml:id="ParlaMint-SK_1996-06-19-t1m16.u119.p1">Ďakujem, pán predseda, pani kolegyne, kolegovia za spoluprácu.</seg>
            </u>
            <kinesic type="applause">
               <desc>Potlesk.</desc>
            </kinesic>
            <u xml:id="ParlaMint-SK_1996-06-19-t1m16.u120" who="#RomanKováč.1940" ana="#regular">
               <seg xml:id="ParlaMint-SK_1996-06-19-t1m16.u120.p1">Vážený pán predseda, vážené kolegyne, vážení kolegovia, v mene skupiny poslancov predkladám návrh na novelizáciu zákona o štátnom jazyku. Táto novela je veľmi stručná, veľmi jednoduchá a jej cieľom je odstrániť z tohto zákona ustanovenie o pokutách. Dovoľte mi, aby som zdôvodnenie, prečo predkladáme takýto návrh, povedal v troch rovinách. Prvá rovina je politická. Prijatie zákona o štátnom jazyku bolo prijaté značnou časťou slovenskej verejnosti s uspokojením. Istá časť slovenskej verejnosti neprijala tento zákon s porozumením a svetová verejnosť takisto neprejavila príliš veľké pochopenie pre prijatie tohto zákona, a to najmä z dvoch dôvodov. Po prvé preto, že súčasne so zákonom nebol predložený zákon o používaní jazykov národnostných menšín. Myslím si, že tento problém máme vyriešený, pretože premiér slovenskej vlády sľúbil tak v domácom prostredí, ako i v zahraničí, že takýto zákon vláda v čo najkratšom čase predloží, treba len, aby sme si spresnili tento termín "v čo najkratšej dobe". Druhá námietka bola vlastne smerovaná práve k pokutám. Myslím si, že takto formulovaný zákon urobil politicky viac škody ako úžitku. Druhá rovina, v ktorej by som chcel odôvodniť svoj návrh, je rovina, takpovediac, morálna. Keď si prečítate pozorne preambulu tohto zákona, zistíte, že preambula definuje slovenský jazyk ako najdôležitejší znak osobitosti slovenského národa, ako najvzácnejšiu hodnotu jeho kultúrneho dedičstva, ako výraz suverenity slovenskej republiky a ako všeobecný dorozumievací prostriedok. Najmä tie prvé tri definície slovenského jazyka majú v sebe skutočne obsahovú morálnu hĺbku, ale my sme túto morálnu hĺbku výrazne oslabili tým, že sme do toho zaviedli pragmatický obchod, a to sú pokuty. Myslím si, že význam slovenského jazyka je taký, že nie je potrebné siahať k pokutovaniu. Navyše, ak dovolíte, zdôvodním toto svoje stanovisko v tretej rovine, a to je rovina vecná. V § 10, ktorý navrhujeme zrušiť, sa hovorí o výške pokút za nedodržiavanie niektorých ustanovení. Pokúsme sa zhodnotiť tieto jednotlivé ustanovenia z ich vecného obsahu a tam si uvedomíme, aký obrovský priestor je ponechaný úradníkovi na rozhodnutie, či pokutu dá, alebo nedá, pretože, žiaľ, zákon v atmosfére, v ktorej sme ho prijímali, a vzhľadom na to, že nebola splnená požiadavka, aby sme si ho mohli prečítať pred schvaľovaním vcelku, skutočne dovoľuje v mnohých paragrafoch, za ktoré sa udeľuje pokuta, veľmi vágny výklad. Pokúsim sa to teraz dokumentovať postupne na jednotlivých paragrafoch, tak ako sú uvedené v texte zákona. Podľa § 4 ods. 4 sa udeľuje pokuta za jeho porušenie právnickým osobám do 250 000, fyzickým osobám do 50 000. Prepáčte, že vás trošku zdržím, ale tieto vecné argumenty pokladám za veľmi dôležité. Hovorí o tom, že učebnice a učebné texty používané vo výchovno-vzdelávacom procese v Slovenskej republike sa vydávajú v štátnom jazyku. Teda ide o vydávanie učebníc. Teraz výnimky z tohto ustanovenia sú: učebnice a učebné texty na výučbu v jazyku národnostných menšín a etnických skupín.</seg>
            </u>
            <u xml:id="ParlaMint-SK_1996-06-19-t1m16.u121" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u121.p1">Páni poslanci, prosím vás, to nečíta mne, pán poslanec, to číta nám všetkým, tak mu venujte pozornosť.</seg>
            </u>
            <u xml:id="ParlaMint-SK_1996-06-19-t1m16.u122" who="#RomanKováč.1940" ana="#regular">
               <seg xml:id="ParlaMint-SK_1996-06-19-t1m16.u122.p1">Ďalej sú to učebnice a učebné texty na výučbu iných cudzích jazykov. Ďalej sú to učebnice a učebné texty pri výučbe na vysokých školách a učebnice a učebné texty pri výchove a vzdelávaní v inom jazyku ako štátnom. O aké učebnice vlastne pôjde pri ich vydaní a komu sú určené? Z dikcie zákona, teda ods. 4 a ods. 5 tohto paragrafu vyplýva, že to platí len pre učebnice pre základné a stredné školy s vyučovacím jazykom slovenským, aj to nie pre tie školy, ktoré majú rozšírenú výučbu cudzieho jazyka, pretože tie môžu používať aj cudzojazyčnú učebnicu. Skúsme analyzovať, ako by táto učebnica mala vyzerať, aby mohla byť pokutovateľná. To znamená, že to nemôže byť učebnica v slovenskom jazyku, nemôže to byť učebnica v jazyku národnostných menšín a nemôže to byť ani učebnica v inom cudzom jazyku, v ktorom sa vyučuje na tejto škole. Keď som si doviedol tento príklad do absurda, tak pokutovať sa môže vydanie učebnice fyziky určenej pre slovenské školy v japončine. To sa z hľadiska zákona pokutovať môže. Ale ktorá škola ich bude používať? Žiaci takéto jazyky neovládajú. Preto si myslím, že z tohto pohľadu vlastne niet čo pokutovať. Prečo vznikol tento problém? Ak sa pamätáte, vznikol v diskusii preto, že boli prijaté doplňujúce návrhy, ktoré vlastne odstránili z pokutovania povedzme učebnice pre vysoké školy, tam sa urobila výnimka pre učebné texty pre vysoké školy a tak ďalej. Teda toľko k § 4. Podľa môjho názoru niet čo pokutovať. Do vašej pozornosti dávam súčasne aj to, že zákon ustanovuje pokutu nie za používanie takýchto učebníc, ale za ich vydávanie. To je, myslím si, zásadný rozdiel. Ak je učebnica vydaná a nie je používaná, nezasahuje do výchovno-vzdelávacieho procesu. Dovoľte, aby som sa dotkol ďalšieho paragrafu, to je § 5 ods. 2, ktorý trestá pokutou až 500 tisíc právnické osoby a pokutou 50 tisíc fyzické osoby, ak inojazyčné audiovizuálne diela určené deťom do 12 rokov neboli dabované do štátneho jazyka. Tento paragraf je v úplnom súlade s medzinárodnou chartou práv dieťaťa, lebo ona to takto uvádza. Celý tento paragraf má jedinú slabinu. Podľa mojich zistení neexistuje na Slovensku žiadny rozhodujúci orgán, ktorý určí, ktoré audiovizuálne dielo je určené deťom do 6 rokov, ktoré do 12, ktoré do 13 a ktoré do 15 rokov. Záleží to na tvorcovi a na distributérovi tohto audiovizuálneho diela. To znamená, že ak distributéri alebo autori zistia, že majú toto obmedzenie, nič im nebráni, aby diela neoznačili za audiovizuálnu tvorbu pre deti do 13 rokov, a tým sa vlastne vymykajú z tohto zákona a zase niet čo pokutovať. Myslím si, že to je trošku nedostatok tohto zákona, že ozaj by mal niekto určiť charakter diela, ktoré je určené pre rôzne vekové skupiny. Ďalej by som sa dotkol § 5 ods. 4, kde je opäť takáto vysoká pokuta, a to 500 tisíc pre právnické osoby a 50 tisíc pre fyzické osoby s právom podnikať. Toto ustanovenie vyvoláva najviac rozpakov a dovoľuje veľmi subjektívny výklad. Toto ustanovenie hovorí totiž o tom, že vysielanie regionálnych alebo lokálnych televíznych staníc, rozhlasových staníc a rozhlasových zariadení sa zásadne uskutočňuje v štátnom jazyku a iné jazyky sa smú používať pred odvysielaním a po odvysielaní danej relácie v štátnom jazyku. Keď som sa rozprával s pracovníkmi alebo majiteľmi týchto zariadení, položili mi otázku, či sa na nich vzťahuje § 5 ods. 1, ktorý hovorí: vysielanie rozhlasu a televízie sa na celom území Slovenskej republiky uskutočňuje v štátnom jazyku a výnimkou sú hudobné relácie s pôvodnými textami, cudzojazyčné vysielanie alebo relácie určené pre kurz jazyka a iné rozhlasové relácie, ktoré spĺňajú zrozumiteľnosť slovenského jazyka, teda myslí sa na relácie v češtine. Prečo sa ma na to pýtali? Pretože ak by sa skutočne na nich tieto výnimky nevzťahovali, v tom prípade by napríklad v rádiu Nitra mala byť pokutovaná pesnička odvysielaná s anglickým textom. Keďže sa tam hovorí, že regionálne stanice musia zásadne vysielať v štátnom jazyku, a nie je spomenuté, že na ne platia tieto výnimky, dôsledne postupujúci inšpektor by skutočne musel postupovať takto. Potom sa ma však pýtajú: Máme my právo - ako lokálna rozhlasová stanica - vysielať povedzme rozhlasové kurzy cudzieho jazyka, máme právo vysielať pesničky v pôvodnom texte, máme právo zaradiť povedzme vysielanie pre národnostné menšiny, to, čo všetko je dovolené na území Slovenska? Práve pre túto nejasnosť paragrafu dávame veľkú vôľu úradníkom, aby rozhodovali, či pokutu udelia, alebo nie. Jeden úradník môže povedať, že pokutu neudelí za anglickú pesničku, druhý môže povedať, že ju udelí. To znamená, že práve zmenami, ktoré sme do tohto zákona vniesli a ktoré zlepšili jeho dikciu, sme vniesli aj tú nepríjemnú vlastnosť, že niektoré otázky sa vlastne legislatívne zahmlili. Ďalší paragraf, ktorý pokutuje, je § 8, ktorý má pokuty za štyri ustanovenia. Dovoľte, aby som o niektorých z nich už v stručnejšej forme polemizoval. Nespochybňujem, že v záujme ochrany spotrebiteľa treba dať návod v slovenčine, aby sa nestala nejaká nehoda. Alebo nespochybňujem potrebu vedieť, akú zložku má príslušný liek, aby sa nestala nejaká nepríjemná vec. Žiaľ, tento zákon sa tu končí. Udelí za to pokutu a dosť. A čo bude ďalej? Keď si porovnáte napríklad zákon na ochranu spotrebiteľa, ktorý spotrebiteľa chráni pred zdravotne závadnou potravinou, tam majú orgány inšpekcie možnosť udeliť pokutu do výšky pol milióna korún. Je to veľmi blízke tomu, čo sa udeľuje tu, ale majú právo pozastaviť ďalší predaj tovaru. Ak sme presvedčení, že chýbanie návodu môže ohroziť život pacienta a teda život alebo zdravie spotrebiteľa, v tom prípade sme mali pristúpiť aj k tomu druhému kroku, čo sa, žiaľ, nestalo. Preto si myslím, že udeľovanie pokút v tejto oblasti nerieši, čo sa stane ďalej. To znamená, že dostane pokutu a ďalej bude pokračovať v tejto svojej činnosti. Myslím si, že to zákon nevyriešil dobre. Ďalej sa pokutuje to, že finančná a technická dokumentácia - takto znie dikcia - slovenské technické normy, stanovy združení atď. sa vyhotovujú v štátnom jazyku. Opäť vzniesli otázky predovšetkým podniky, kde je spolumajiteľ zo zahraničia. Vzniesli otázky podniky, ktoré vyvážajú, exportujú svoje výrobky a nie sú určené na domáci trh, ale výhradne von. A pýtajú sa: Môžeme urobiť technickú dokumentáciu výrobku, ktorý ideme predávať, v inom jazyku, keď zákon nám určuje, že sa vyhotovuje v štátnom jazyku? Prinajmenšom - ak sme chceli, aby na Slovensku vo všetkých úradoch bolo slovenské znenie technickej a finančnej dokumentácie - mal tento paragraf obsahovať "pre potreby orgánov Slovenskej republiky". To by bolo v poriadku. Ale tým, že sme nepostihli túto vec a neviem ju vysvetliť, a zrejme ju nevie vysvetliť ani zákonodarca, pretože zákon je postavený s veľkou vôľou vysvetľovania, zas dávame do rúk úradníkovi možnosť, že niekde bude stíhať takéto technické dokumentácie a niekde ich nebude stíhať. V konaní pred verejnoprávnymi orgánmi o zmluvách upravujúcich záväzkové vzťahy sa uznáva len znenie v štátnom jazyku. Opäť by to bolo v absolútnom poriadku, keby tam nechýbal ten predmet, znenie čoho. Znenie toho konania? Znenie dokumentov? Znenie čoho? To tu nie je. Opäť si myslím, že to dovoľuje množstvo výkladov. A konečne posledné. Všetky nápisy, reklamy a oznamy určené na informovanie verejnosti, teraz je tam vymenované, kde všade - od železničných vozňov počnúc až po obchody - musia sa uvádzať v štátnom jazyku, môžu byť preložené do iných jazykov, ale inojazyčné texty nasledujú až po rovnako veľkom texte v štátnom jazyku. Opäť až vlastne pokus o zavedenie tejto praxe do života naráža na problémy. Problém, s ktorým sa na mňa obrátili obchodníci, je ten, že nerozumejú, čo to je rovnako veľký text. Lebo ak chcem rovnako veľké písmená, tak som to mal dať takto. Rovnako veľký text, ako mi povedali, sa nedá dosiahnuť, pretože každý jazyk, v ktorom sa to píše, má inú dikciu slov, povedzme niekde tam, kde slovenčina používa dve slová, iný jazyk musí použiť tri. Čiže dĺžka textu nemôže byť rovnaká. Zase to závisí od toho, ako to posúdi úradník, teda nie od toho, aká je presná dikcia zákona, ale ako to posúdi úradník. Chcel som vám na vecných príkladoch dokumentovať, že vo všetkých prípadoch, kde sme stanovili pokuty, je príliš veľká vôľa výkladu pre orgány, ktoré budú s týmto zákonom pracovať. Myslím si, v takej citlivej oblasti, ako je používanie štátneho jazyka, sme mali byť oveľa presnejší. Môj návrh teda smeruje k tomu, aby sme odstránili pokutovanie zo zákona. Myslím si, že tento zákon by si mali skutočne veľmi starostlivo prečítať jazykovedci, pretože je to zákon o štátnom jazyku, mali by si ho prečítať aj odborníci na slovenský jazyk takpovediac právnicky, pretože si myslím, že aj to nie je v absolútnej čistote tohto slovenského právnického jazyka, a nedostatky, o ktorých som hovoril, by sa z toho zákona mali dostať preč. Nechcem ten zákon odstrániť, jeho zmysel, ale chcem, aby to bol ozaj zákon, ktorý má takú kvalitu, že zodpovedá tomu, o čom píše, to znamená, zodpovedá štátnemu jazyku. Som si vedomý, že nato, aby novela zákona mohla byť prijatá v tejto forme, teda vypustiť § 10, treba upraviť ďalšie paragrafy. Je to naša chyba, že sme ho predložili bez toho. Upozornili nás na to legislatívci a kolegyňa z nášho klubu tieto spresňujúce legislatívno-technické návrhy predloží. Vážené kolegyne, vážení kolegovia, myslím si, že to, že sme naplnili ústavu zrušením zákona o úradnom jazyku a prijatím zákona o štátnom jazyku, je prvý krok, ktorý bolo treba spraviť. Dnes vás prosím o podporu druhého kroku, aby sme niektorými nezmyselnými ustanoveniami o pokutách neznehodnotili zákon, ktorý si dal do svojho záväzku chrániť najvýznamnejšie kultúrne dedičstvo, chrániť výraz suverenity Slovenskej republiky, chrániť najdôležitejší znak osobitosti slovenského národa. Ja vás prosím o podporu nášho návrhu novely. Ďakujem.</seg>
            </u>
            <kinesic type="applause">
               <desc>Potlesk.</desc>
            </kinesic>
            <u xml:id="ParlaMint-SK_1996-06-19-t1m16.u123" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u123.p1">Ďakujem pánu poslancovi Kováčovi. Prosím spoločného spravodajcu výborov pána poslanca Hornáčka, aby podal správu o výsledkoch prerokovania návrhu zákona vo výboroch Národnej rady. Nech sa páči.</seg>
            </u>
            <u xml:id="ParlaMint-SK_1996-06-19-t1m16.u124" who="#ViliamHornáček.1950" ana="#regular">
               <seg xml:id="ParlaMint-SK_1996-06-19-t1m16.u124.p1">Vážený pán predsedajúci, vážené dámy, vážení páni, návrh skupiny poslancov Národnej rady Slovenskej republiky na vydanie zákona Národnej rady Slovenskej republiky pridelil predseda Národnej rady Slovenskej republiky rozhodnutím z 25. marca 1996 číslo 869 Ústavnoprávnemu výboru Národnej rady Slovenskej republiky a Výboru Národnej rady Slovenskej republiky pre vzdelanie, vedu, kultúru a šport na prerokovanie potom, čo dostanú stanovisko vlády Slovenskej republiky. Predseda Národnej rady Slovenskej republiky súčasne určil na skoordinovanie stanovísk Výbor Národnej rady Slovenskej republiky pre vzdelanie, vedu, kultúru a šport s tým, aby sa skoordinované stanoviská premietli do spoločnej správy výborov Národnej rady Slovenskej republiky. Vláda Slovenskej republiky návrh zákona prerokovala 7. mája 1996 a uznesením číslo 317 vyslovila s ním nesúhlas. Príslušné výbory Národnej rady Slovenskej republiky návrh zákona prerokovali do 14. mája 1996 a neprijali k nemu uznesenie, pretože zaň nehlasovala nadpolovičná väčšina ich členov.</seg>
            </u>
            <u xml:id="ParlaMint-SK_1996-06-19-t1m16.u125" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u125.p1">Ďakujem pánu poslancovi Hornáčkovi. Prosím, aby zaujal miesto určené pre spravodajcov výborov. Otváram rozpravu o treťom bode programu. Vážené kolegyne a kolegovia, nemám tu ďalšiu písomnú prihlášku. Nech sa páči, pani poslankyňa Rusnáková, máte slovo.</seg>
            </u>
            <u xml:id="ParlaMint-SK_1996-06-19-t1m16.u126" who="#EvaRusnáková.1958" ana="#regular">
               <seg xml:id="ParlaMint-SK_1996-06-19-t1m16.u126.p1">Vážený pán predsedajúci, vážené kolegyne, kolegovia, dovoľte mi k návrhu novely zákona predložiť tri pozmeňujúce návrhy. Prvý sa týka § 2 ods. 2 - za slovami "na návrh" doplniť slová "a so súhlasom". Pôvodný text pokračuje ďalej. Celý odsek teda znie takto: "Kodifikovanú podobu štátneho jazyka vyhlasuje Ministerstvo kultúry Slovenskej republiky <note>ďalej len "ministerstvo kultúry"</note> na návrh a so súhlasom odborných slovakistických jazykovedných pracovísk." Tento pozmeňujúci návrh si dovolím predložiť z toho dôvodu, aby nemohlo dôjsť k odbornému posudzovaniu jazykovedných otázok len zo zorného uhla pracovníka ústrednej štátnej správy, ale aby sa k nemu záväzne vyjadrilo aj odborné pracovisko, ktoré dá súhlas alebo vysloví nesúhlas s tým, aká zmena sa v tejto oblasti navrhuje. Opakujem, nemôže o tom rozhodnúť podľa mojej predstavy len pracovník ministerstva kultúry, ale mal by tu byť aj súhlas príslušného slovakistického jazykovedného pracoviska. Druhý návrh sa týka § 11 ods. 2. Navrhujem vypustiť na konci textu text v zátvorke vrátane zátvoriek. Text v zátvorke sa dotýka § 10, ktorý práve navrhujeme vypustiť. To znamená, že treba upraviť aj tento odsek. Tretí návrh sa týka § 13. Navrhujem, aby sa text končil za dátumom 1. januára 1996. Slová za týmto dátumom je potrebné vypustiť. Ďakujem.</seg>
            </u>
            <u xml:id="ParlaMint-SK_1996-06-19-t1m16.u127" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u127.p1">Ďakujem pekne pani poslankyni Rusnákovej. Slovo má pán poslanec Prokeš.</seg>
            </u>
            <u xml:id="ParlaMint-SK_1996-06-19-t1m16.u128" who="#JozefProkeš.1950" ana="#regular">
               <seg xml:id="ParlaMint-SK_1996-06-19-t1m16.u128.p1">Ďakujem, pán predsedajúci. Ja mám skôr faktickú otázku na predkladateľa. Ako si predstavuje vynútenie si dodržiavania zákona, ak nebudú sankcie?</seg>
            </u>
            <u xml:id="ParlaMint-SK_1996-06-19-t1m16.u129" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u129.p1">Ďakujem. Pán poslanec Kováč - faktická poznámka.</seg>
            </u>
            <u xml:id="ParlaMint-SK_1996-06-19-t1m16.u130" who="#RomanKováč.1940" ana="#regular">
               <seg xml:id="ParlaMint-SK_1996-06-19-t1m16.u130.p1">Ja by som len odpovedal pánu poslancovi Prokešovi. Pán poslanec, máme viacero zákonov, ktoré tiež vynucujú povinnosti, a nesankcionujú. Tak to aj vyzerá. Napríklad poviem veľmi konkrétne: Zákon o poslancoch ukladá ministrom a ostatným pracovníkom ústredných štátnych orgánov a ďalších organizácií, že sú povinní poslancovi poskytnúť informácie, podklady, správy a prijať ho v naliehavých prípadoch bezodkladne. Zákon však za to nestanovuje, ak to pracovník ústredného orgánu štátnej správy nesplní, žiadnu sankciu, takže nie je to prvý zákon, ktorý nebude sankčným zákonom. To po prvé. Po druhé, nie som proti tomu, aby vôbec nejaké pokuty existovali, ale v tejto chvíli, keď máme dikciu zákona takú, že o tom, či sa pokuta môže, alebo nemôže udeliť, nerozhoduje dikcia zákona, ale rozhodne o tom svojvôľa úradníka, myslím, že takýto zákon by sme nemali prijať. Ponúkam spoluprácu na tom, aby sme dikciu zákona upravili tak, aby bola absolútne jasná, priezračná a čistá, a vtedy sa nebránim tomu, aby pri nedodržiavaní tejto právnej normy nejaká pokuta bola. Ale v tejto chvíli si myslím, že je to príliš subjektívne, a výklad zákona nebude robiť ani orgán, ktorý je na to určený, ale bude to robiť jednoducho úradník, povedal by som, nižšieho rangu.</seg>
            </u>
            <u xml:id="ParlaMint-SK_1996-06-19-t1m16.u131" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u131.p1">Ďakujem pekne. Hlási sa ešte niekto do rozpravy? <note>Nikto.</note> Keďže nie, vyhlasujem rozpravu o treťom bode programu za skončenú. Chce sa k rozprave vyjadriť pán poslanec Kováč?</seg>
            </u>
            <u xml:id="ParlaMint-SK_1996-06-19-t1m16.u132" who="#RomanKováč.1940" ana="#regular">
               <seg xml:id="ParlaMint-SK_1996-06-19-t1m16.u132.p1">Nie.</seg>
            </u>
            <u xml:id="ParlaMint-SK_1996-06-19-t1m16.u133" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u133.p1">Ďakujem. Pán spoločný spravodajca, chcete záverečné slovo, alebo budete uvádzať hlasovanie? Nech sa páči.</seg>
            </u>
            <u xml:id="ParlaMint-SK_1996-06-19-t1m16.u134" who="#ViliamHornáček.1950" ana="#regular">
               <seg xml:id="ParlaMint-SK_1996-06-19-t1m16.u134.p1">Vážený pán predsedajúci, vážená Národná rada, konštatujem, že k predloženému zákonu boli predložené tri pozmeňujúce návrhy od pani poslankyne Rusnákovej, o ktorých budeme hlasovať.</seg>
            </u>
            <u xml:id="ParlaMint-SK_1996-06-19-t1m16.u135" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u135.p1">Pristúpime teda k hlasovaniu o jednotlivých pozmeňujúcich a doplňujúcich návrhoch. Nech sa páči, pán spoločný spravodajca, uvádzajte hlasovanie.</seg>
            </u>
            <u xml:id="ParlaMint-SK_1996-06-19-t1m16.u136" who="#ViliamHornáček.1950" ana="#regular">
               <seg xml:id="ParlaMint-SK_1996-06-19-t1m16.u136.p1">Prvý pozmeňujúci návrh sa týka § 2 ods. 2 a znie: za slovami "na návrh" doplniť slová "a so súhlasom". Pôvodný text pokračuje ďalej v nezmenenej podobe. Tento návrh odporúčam neprijať.</seg>
            </u>
            <u xml:id="ParlaMint-SK_1996-06-19-t1m16.u137" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u137.p1">Prosím, prezentujme sa a vzápätí hlasujme o prvom pozmeňujúcom návrhu. Pán spoločný spravodajca ho odporúča neprijať. <note type="narrative">Hlasovanie.</note> Prezentovalo sa 115 poslancov. Za návrh hlasovalo 35 poslancov. Proti návrhu hlasovalo 61 poslancov. Hlasovania sa zdržalo 18 poslancov. Nehlasoval 1 poslanec. Konštatujem, že prvý pozmeňujúci návrh pani poslankyne Rusnákovej nebol prijatý. Nech sa páči, pokračujte.</seg>
            </u>
            <u xml:id="ParlaMint-SK_1996-06-19-t1m16.u138" who="#ViliamHornáček.1950" ana="#regular">
               <seg xml:id="ParlaMint-SK_1996-06-19-t1m16.u138.p1">Druhý pozmeňujúci návrh sa týka § 11 ods. 2, kde sa má vypustiť na konci textu text v zátvorke vrátane zátvoriek. Je tam napísané "§ 10 odsek 1". Aj tento pozmeňujúci návrh odporúčam neprijať.</seg>
            </u>
            <u xml:id="ParlaMint-SK_1996-06-19-t1m16.u139" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u139.p1">Prosím, prezentujme sa a vzápätí hlasujme o druhom pozmeňujúcom návrhu pani poslankyne Rusnákovej. Pán spoločný spravodajca ho odporúča neprijať. Ide o vypustenie textu v zátvorke. <note type="narrative">Hlasovanie.</note> Prezentovalo sa 115 poslancov. Za návrh hlasovalo 43 poslancov. Proti návrhu hlasovalo 58 poslancov. Hlasovania sa zdržalo 12 poslancov. Nehlasovali 2 poslanci. Konštatujem, že druhý pozmeňujúci návrh pani poslankyne Rusnákovej nebol prijatý. Nech sa páči, uvádzajte ďalej, pán spoločný spravodajca.</seg>
            </u>
            <u xml:id="ParlaMint-SK_1996-06-19-t1m16.u140" who="#ViliamHornáček.1950" ana="#regular">
               <seg xml:id="ParlaMint-SK_1996-06-19-t1m16.u140.p1">Ďakujem. Tretí pozmeňujúci návrh sa týka § 13, kde by sa mal text končiť dátumom 1. január 1996. Aj tento tretí návrh odporúčam neprijať.</seg>
            </u>
            <u xml:id="ParlaMint-SK_1996-06-19-t1m16.u141" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u141.p1">Prosím, prezentujme sa a vzápätí hlasujme o treťom pozmeňujúcom návrhu pani poslankyne Rusnákovej. Pán spoločný spravodajca odporúča tento návrh neprijať. <note type="narrative">Hlasovanie.</note> Prezentovalo sa 115 poslancov. Za návrh hlasovalo 46 poslancov. Proti návrhu hlasovalo 62 poslancov. Hlasovania sa zdržalo 6 poslancov. Nehlasoval 1 poslanec. Konštatujem, že tretí pozmeňujúci návrh pani poslankyne Rusnákovej nebol prijatý. Nech sa páči, uvádzajte ďalej, pán spoločný spravodajca.</seg>
            </u>
            <u xml:id="ParlaMint-SK_1996-06-19-t1m16.u142" who="#ViliamHornáček.1950" ana="#regular">
               <seg xml:id="ParlaMint-SK_1996-06-19-t1m16.u142.p1">Budeme hlasovať o zákone ako celku.</seg>
            </u>
            <u xml:id="ParlaMint-SK_1996-06-19-t1m16.u143" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u143.p1">V súlade s ustanovením § 26 ods. 1 zákona o rokovacom poriadku budeme hlasovať o návrhu zákona ako celku v znení schválených zmien a doplnkov. Pán spoločný spravodajca, vaše stanovisko?</seg>
            </u>
            <u xml:id="ParlaMint-SK_1996-06-19-t1m16.u144" who="#ViliamHornáček.1950" ana="#regular">
               <seg xml:id="ParlaMint-SK_1996-06-19-t1m16.u144.p1">Práve preto, že sa stotožňujem s preambulou zákona číslo 270/1995 Z. z., som presvedčený, že takáto významná hodnota si zasluhuje osobitú ochranu. Preto odporúčam poslancom Národnej rady Slovenskej republiky, aby nepodporili tento návrh.</seg>
            </u>
            <u xml:id="ParlaMint-SK_1996-06-19-t1m16.u145" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u145.p1">Prosím, prezentujme sa a vzápätí hlasujme. Pán spoločný spravodajca odporúča návrh neprijať. <note type="narrative">Hlasovanie.</note> Prezentovalo sa 116 poslancov. Za návrh hlasovalo 44 poslancov. Proti návrhu hlasovalo 61 poslancov. Hlasovania sa zdržalo 9 poslancov. Nehlasovali 2 poslanci. Konštatujem, že sme neschválili návrh skupiny poslancov Národnej rady Slovenskej republiky na vydanie zákona Národnej rady Slovenskej republiky, ktorým sa mení zákon Národnej rady Slovenskej republiky číslo 270/1995 Z. z. o štátnom jazyku Slovenskej republiky.</seg>
            </u>
            <u xml:id="ParlaMint-SK_1996-06-19-t1m16.u146" who="#ViliamHornáček.1950" ana="#regular">
               <seg xml:id="ParlaMint-SK_1996-06-19-t1m16.u146.p1">Ďakujem pekne pánom poslancom.</seg>
            </u>
            <u xml:id="ParlaMint-SK_1996-06-19-t1m16.u147" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u147.p1">Podľa schváleného programu nasleduje informácia o založení Parlamentného klubu žien. Informáciu podá pani poslankyňa Alena Kolesárová. Prosím, pani poslankyňa, máte slovo. Nech sa páči.</seg>
            </u>
            <u xml:id="ParlaMint-SK_1996-06-19-t1m16.u148" who="#AlenaKolesárová.1948" ana="#regular">
               <seg xml:id="ParlaMint-SK_1996-06-19-t1m16.u148.p1">Vážený pán predsedajúci, dámy, páni, dovoľte mi, aby som dnes oslovila osobitne pánov poslancov, pretože chcem informovať o už dlhšie pripravovanom založení Parlamentného klubu žien ako dobrovoľného združenia poslankýň. Našu aktivitu, aktivitu prípravného výboru, predznamenali najmä nasledujúce skutočnosti. Predovšetkým je to rozvinutosť ženského hnutia v Slovenskej republike. Z najvýznamnejších ženských organizácií môžeme uviesť: - Demokratickú úniu žien s 39 tisíc členkami - Kresťanskodemokratický klub žien - Kresťanskodemokratické združenie žien - Združenie demokratickej ľavice žien - Spoločenstvo žien sociálnej demokracie. Spomedzi profesijných záujmových združení: - Spoločnosť podnikateliek a manažérok - Živenu - Katolícku jednotu - feministický Aspekt a podobne. V radoch žien vzniká množstvo možných riešení existujúcich problémov, ale táto snaha a predstavy tzv. zdola sa len málokedy dostanú do parlamentu a do legislatívnej podoby. Na základe rozhodnutia vlády Slovenskej republiky sa pod predsedníctvom pani ministerky Keltošovej pred 3 mesiacmi konštituoval koordinačný výbor pre problematiku žien. Ide o poradný, koordinačný a iniciatívny orgán pre otázky postavenia a záujmov žien vo všetkých oblastiach spoločnosti a jeho členmi sú kompetentní predstavitelia orgánov štátnej správy, Národnej rady, mimovládnych organizácií, samosprávy, odborov, cirkví a odborníci v oblasti ženskej problematiky. Jeho činnosť je zameraná na oblasť zamestnanosti, oblasť sociálnej a populačnej politiky, oblasť spoločensko-politickú a zahraničnú i oblasť legislatívno-právnu, z čoho teda prirodzene vyplýva, že bude priamym partnerom Parlamentného klubu žien. Naša aktivita je aj odpoveďou na požiadavky medzinárodnej spolupráce na úrovni poslankýň parlamentov, ako aj na medzinárodne platné dokumenty a na požiadavky mimovládnych organizácií. Najzávažnejšími z nich sú dokumenty OSN. Náš štát prijal záväzok plniť Dohovor o odstránení všetkých foriem diskriminácie žien, ako aj Akčnú platformu zo 4. svetovej konferencie o ženách v Pekingu. O plnení Dohovoru sa spracúva v pravidelných intervaloch správa a postupuje sa generálnemu tajomníkovi OSN. V uvedenom kontexte chcem uviesť, že som ešte počas pôsobenia na Filozofickej fakulte Univerzity Komenského viedla výskumný tím sociologičiek, ktoré analyzovali úroveň intolerancie a násilia voči ženám v Slovenskej republike. Na základe informácií z policajných zborov, z útvarov sociálnej starostlivosti, z centier poradenských psychologických služieb a okresných súdov sme kvalifikovane odhadli 47 tisíc evidovaných prípadov násilia a intolerancie, čo znamená, že v priebehu roka sa zhruba u každej 40. ženy zverejní istým spôsobom vykonané alebo pociťované násilie. Ak odborníci uviedli, že násilie skryté, nezverejnené má rovnako veľký rozsah, potom je celkom možné, že problém sa týka každej 20. ženy. Nepomerne hrozivejšie v súvislosti s bezbrannosťou sú nedávno uverejnené informácie občianskeho združenia Slovenská nádej dieťaťa o zistení, že v Slovenskej republike je rôznymi spôsobmi týraných 400 detí a sexuálne zneužívaných až 500 detí, pričom mnohé už od druhého roka svojho života. Množstvo prípadov, pochopiteľne, ostáva nezverejnených a podľa amerických výskumov je to až 10-násobok. Významným dôvodom tejto poslaneckej iniciatívy bola tiež účasť na medzinárodnej popekinskej konferencii o ženách vo Viedni. Na základe výmeny skúseností sme zistili a spomenula som to už pri schvaľovaní prostriedkov do štátneho rozpočtu pre rezort zdravotníctva, že v krajinách ako USA, Nemecko, Rakúsko, Francúzsko či postsocialistické štáty sa pravidelne nedostáva dosť peňazí na zdravotníctvo, školstvo a veci sociálne a že iná situácia je len v severských štátoch. Tam sú však v zákonodarných orgánoch i vo vláde takmer úplne rovnocenne zastúpené ženy a ich priority sú oproti mužom iné. A to najmä preto, opäť z tohto miesta odcitujem dánsku účastníčku konferencie, že muži sú muži, ale ženy sú matky a z tejto pozície vidia svet inakšie. Uvedené skutočnosti nútia k zamysleniu a verím, že s nami tak urobia i zodpovední politickí a verejní činitelia, pretože zastúpenie žien v rozhodujúcich orgánoch je nepostačujúce, osobitne berúc do úvahy vysokú kvalifikovanosť žien, ich schopnosti, ale aj vyššie zastúpenie oproti mužom <note>nad 51 %</note> v spoločnosti. Ako sa uvádza aj v správe Slovenskej republiky o plnení Dohovoru o odstránení všetkých foriem diskriminácie žien, v Národnej rade Slovenskej republiky je 22 žien, čo reprezentuje 15 % z celkového počtu poslancov, vo vláde sú 3 ženy, to je 18 %, v zahraničí nás reprezentuje iba 5 veľvyslankýň, to je 11 %, a v mestských a miestnych orgánoch sa zastúpenie žien pohybuje na úrovni 10 až 30 %. Na margo ešte informácia, že zastúpenie žien v našom parlamente je absolútne rovnaké ako v Zimbabwe, kde majú tiež 150 poslancov, z čoho je 22 žien. Vážení prítomní, s cieľom zistiť, ako by založenie Parlamentného klubu žien prijali poslankyne, vypracovali sme prieskumný dotazník, prostredníctvom ktorého sme zozbierali tieto údaje: Súhlas so založením klubu prejavili poslankyne Hnutia za demokratické Slovensko, Združenia robotníkov Slovenska, Slovenskej národnej strany a Spoločnej voľby. Takmer všetky sa chcú aj aktívne podieľať na jeho činnosti. Táto má zahŕňať legislatívnu iniciatívu k podpore záujmov žien, detí, mládeže a rodiny, aktivity na zvýšenie žien v politickom a verejnom živote a na spoluprácu s vládnymi a mimovládnymi ženskými inštitúciami a so zoskupeniami žien v zahraničných parlamentoch. Na ilustráciu možno uviesť, že podľa názoru poslankýň by Parlamentný klub žien mal sústrediť pozornosť najmä na legislatívne iniciatívy v oblasti rodiny, pestúnskej starostlivosti, výživného, ochrany pred týraním detí, žien, starých ľudí i mužov, predĺženia materskej dovolenky, prípadne zavedenia rodičovskej dovolenky s primeraným finančným zabezpečením, ale aj na posudzovanie dosahov transformácie, teda jej únosnosti, na riešenie drogových závislostí mládeže i žien, či celkový zdravotný stav obyvateľstva. Poukázali tiež na doteraz neriešenú oblasť, ktorou je obchodovanie so ženami a dievčatmi, ochrana žien pri práci napríklad z hľadiska možnosti zamestnať sa po päťdesiatke a podobne. Vítaným je aj záujem odborných pracovníčok Kancelárie Národnej rady, pretože spolupráca s nimi je popri legislatívnej činnosti dôležitá aj v čase, keď nezasadá parlament, a medzi voľbami, aby sa zachovala kontinuita práce parlamentného klubu. Možno povedať, že vytvorením Parlamentného klubu žien by sa zavŕšila pyramída aktivít žien na Slovensku, čo je pozitívna reakcia na závery 4. svetovej konferencie žien v Pekingu. Znamená to, že na tvorbe legislatívy by sa stretlo ženské hnutie, koordinačný výbor pre problematiku žien a Parlamentný klub žien v Národnej rade Slovenskej republiky. Významnou mierou môže klub prispieť aj pri aproximácii práva Slovenskej republiky k právu Európskej únie v oblasti legislatívy o rovnoprávnych možnostiach mužov a žien. Dovoľte mi ešte poinformovať vás, že po konzultáciách s poslankyňami, ktoré prejavili záujem o členstvo v klube, za predsedníčku navrhujeme pani Máriu Bartošíkovú z HZDS a za podpredsedníčku pani Marcelu Gbúrovú zo Spoločnej voľby. Sú to skúsené rešpektované poslankyne i dobré odborníčky a s návrhom súhlasia. Na predmetnú činnosť nám predseda parlamentu pán Gašparovič sľúbil pomoc pri vytvorení materiálnych a priestorových podmienok. Veľmi si vážime jeho pozitívne stanovisko k založeniu Parlamentného klubu žien a veríme v ďalšiu dobrú spoluprácu. Organizačný výbor na prípravu Parlamentného klubu žien v zložení pani poslankyne Bartošíková, Belohorská a Kolesárová v spolupráci s odbornou poradkyňou Kancelárie Národnej rady Dr. Annou Okruhlicovou, CSc., spracovali návrh štatútu klubu a svoju prípravnú prácu ukončia ustanovujúcou schôdzou, ktorá sa uskutoční v stredu 26. 6. počas obedňajšej prestávky. Do tohto termínu dostanú poslankyne pozvánku s programom i návrh štatútu. Na záver chcem popriať nám, poslankyniam klubu, dobrý vietor do plachiet pri naštartovaní činnosti a vám, páni kolegovia poslanci, záujem o spoluprácu. Pretože ako to povedala aj veľvyslankyňa USA v Rakúsku a podporovateľka ženských iniciatív pani Swanee Hunt, ženy sú kľúčom k stabilite i demokracii. A stabilita a demokracia by mali byť predsa naším spoločným cieľom. Vážený pán predsedajúci, dovoľte mi ešte, aby som prečítala návrh uznesenia: "Národná rada Slovenskej republiky berie na vedomie informáciu o Parlamentnom klube žien, ktorý vzniká na základe inciatívy skupiny poslankýň Národnej rady Slovenskej republiky." Ďakujem.</seg>
            </u>
            <kinesic type="applause">
               <desc>Potlesk.</desc>
            </kinesic>
            <u xml:id="ParlaMint-SK_1996-06-19-t1m16.u149" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u149.p1">Ďakujem pekne pani poslankyni Kolesárovej za informáciu. Vážené panie poslankyne, vážení páni poslanci, podľa schváleného programu by mal teraz nasledovať bod - zákon Národnej rady Slovenskej republiky z 22. mája 1996 o nadáciách vrátený prezidentom Slovenskej republiky na opätovné prerokovanie Národnou radou Slovenskej republiky. Prezident oznámil listom predsedovi Národnej rady, že vrátenie zákona Národnej rady Slovenskej republiky o nadáciách z 22. mája 1996 odôvodní osobne. Vo svojom liste uviedol, že vzhľadom na už stanovené termíny 16. schôdze Národnej rady Slovenskej republiky žiada o zaradenie tohto bodu na štvrtok 20. júna 1996 v dopoludňajších hodinách. Politické grémium, ktoré sa dnes zišlo, na základe tohto listu dalo odporúčanie, aby sa tento bod konal vo štvrtok o 10.00 hodine. Vzhľadom na to prechádzame tento bod a postupujeme ďalej. Teraz by mal... Nech sa páči, pani poslankyňa Kolesárová.</seg>
            </u>
            <u xml:id="ParlaMint-SK_1996-06-19-t1m16.u150" who="#AlenaKolesárová.1948" ana="#regular">
               <seg xml:id="ParlaMint-SK_1996-06-19-t1m16.u150.p1">Ďakujem pekne za slovo. Vážený pán podpredseda, dovoľte, aby som vás poprosila, aby ste dali hlasovať o uznesení, ktoré som prečítala.</seg>
            </u>
            <u xml:id="ParlaMint-SK_1996-06-19-t1m16.u151" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u151.p1">Áno, prepáčte. Samozrejme. Vážené kolegyne a kolegovia, pani poslankyňa vo svojej informácii zároveň predložila návrh uznesenia. Myslím, že je celkom logické, že budeme o ňom hlasovať. Pozývam všetky kolegyne a kolegov z priľahlých miestností, aby sa dostavili na hlasovanie. Budeme hlasovať o návrhu uznesenia, ktorý predložila pani poslankyňa Kolesárová. Prosím, prezentujme sa a vzápätí hlasujme o tomto návrhu. Pani poslankyňa odporúča prijať toto uznesenie. <note type="narrative">Hlasovanie.</note> Prezentovalo sa 95 poslancov. Za návrh hlasovalo 92 poslancov. Proti návrhu nehlasoval nikto. Hlasovania sa zdržali 2 poslanci. Nehlasoval 1 poslanec. Konštatujem, že návrh uznesenia, ktorý predložila pani poslankyňa Kolesárová, sme prijali. <kinesic type="applause"><desc>Potlesk.</desc></kinesic> Vážené kolegyne a kolegovia, po preložení bodu, ktorý som uvádzal, ku ktorému vystúpi prezident, nasleduje ďalší bod vládny návrh zákona Národnej rady Slovenskej republiky o Vojenskej polícii a o doplnení Trestného poriadku. Máte ho ako tlač 370. K tomuto bodu sa hlási pán poslanec Polka. Nech sa páči, máte slovo.</seg>
            </u>
            <u xml:id="ParlaMint-SK_1996-06-19-t1m16.u152" who="#LadislavPolka.1952" ana="#regular">
               <seg xml:id="ParlaMint-SK_1996-06-19-t1m16.u152.p1">Ďakujem, pán podpredseda. Vážený pán podpredseda, vážený pán minister, kolegyne, kolegovia, dovoľte mi, aby som predložil procedurálny návrh, ktorého zmyslom je odložiť prerokovanie uvedeného vládneho návrhu zákona na koniec roku 1996 z týchto dôvodov: Po prvé. Predloženie návrhu zákona je z hľadiska ústavnoprávneho veľmi diskutabilné, lebo návrh bol po prerokovaní vo výbore vzatý späť a opätovne bol prerokovaný bez stanoviska vlády. Po druhé. Návrh považujem za neodôvodnený najmä z hľadiska dosahu na štátny rozpočet. Tvrdenie, že nárast počtu dôstojníkov vojenskej justície a nárast takých závažných činností, ako je využívanie <note>prepáčte, že vás ruším, kolegovia</note> informačných technických prostriedkov a operatívno- -pátracích činností, teda vyslovene spravodajských metód, nevyžaduje zásah do rozpočtu, je prinajmenšom nezodpovedné. Po schválení novelizácie Trestného poriadku a Trestného zákona v roku 1994 mali byť vypracované vykonávacie predpisy na činnosť agentov, na používanie krycích dokladov a ďalších prostriedkov, a napriek výmene vlád tieto interné normy neboli dosiaľ vypracované. Boli predmetom kritiky tak opozície do konca roku 1994, ako sú predmetom kritiky i súčasnej opozície. Teraz prichádza nová právna norma, opäť bez vykonávacích predpisov. V neposlednom rade celý uzavretý systém vojenskej justície narúša realizáciu princípu civilnej kontroly armády, ale to je otázka, ktorú treba riešiť v súvislosti s rekodifikáciou Trestného práva. Po tretie. V závere roku 1996 predkladá vláda návrh zákona o Policajnom zbore ako výsledok permanentnej revolúcie alebo, ak chcete, transformácie v Policajnom zbore. Túto príležitosť treba využiť na koordináciu činností a právnu precizáciu postavenia rôznych ozbrojených zborov, skupín či spolkov. Vedľa Policajného zboru existuje totiž Železničná polícia, existuje už Vojenská polícia, existuje nespočetné množstvo mestských a obecných polícií, pestrá paleta rôznych stráží, ako poľná stráž, colná stráž, lesná stráž a neviem aké iné stráže, ďalej množstvo de iure nelegálnych, bez právneho postavenia upravených civilných bezpečnostných služieb, o slovo sa hlási letisková polícia, nevieme ako sa bude riešiť eventuálne lodná polícia, o slovo sa hlásia a po vyšetrovačke túžia colníci, kolega Hrnko navrhuje jazykovú políciu, čiže na Slovensku summa summarum v krátkom čase môže pôsobiť počet ozbrojených a bezbranných občanov v pomere 1 : 1. Čiže, Boh buď na pomoci slovenským lúpežníkom. Realita, žiaľ, je iná a efektívnosť práce ozbrojených zložiek represívneho aparátu je diskutabilná. Príbehy o spolupráci rôznych sledovačiek voľne sa potĺkajúcich po Slovenskej republike sú však námetom pre slovenských recesistov a nie pre diskusiu v parlamente. Preto pri všetkej úcte k práci Ministerstva obrany Slovenskej republiky, pri všetkej úcte k práci generálneho štábu Armády Slovenskej republiky navrhujem odložiť prerokovanie tohto zákona a prerokovať ho koncom roku 1996 súbežne s návrhom zákona o Policajnom zbore Slovenskej republiky. Ďakujem za pozornosť.</seg>
            </u>
            <u xml:id="ParlaMint-SK_1996-06-19-t1m16.u153" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u153.p1">Ďakujem pekne pánu poslancovi Polkovi. Vzhľadom na túto skutočnosť budeme hlasovať o procedurálnom návrhu pána poslanca Polku, aby táto kauza bola preložená na neskorší čas. Prosím, prezentujme sa a vzápätí hlasujme o tomto návrhu pána poslanca Polku. Pán poslanec navrhuje, aby z uvedených dôvodov bol tento bod preložený na neskorší termín. Myslím, že dôvody sú pádne. <note type="narrative">Hlasovanie.</note> Prezentovalo sa 103 poslancov. Za návrh hlasovalo 88 poslancov. Proti návrhu hlasoval 1 poslanec. Hlasovania sa zdržalo 7 poslancov. Nehlasovalo 7 poslancov. Konštatujem, že sme preložili bod vládny návrh zákona Národnej rady Slovenskej republiky o Vojenskej polícii a o doplnení Trestného poriadku na neskorší termín. Z toho vyplýva, že by sme mali ako ďalší bod prerokovať základné ciele a zásady národnej bezpečnosti Slovenskej republiky. Materiál máte predložený ako tlač číslo 424 a spoločnú správu výborov ako tlač 424a, ktorej súčasťou je aj návrh uznesenia Národnej rady. Rád by som len upozornil, že spoločným spravodajcom je pán poslanec Slota a ten nie je prítomný. Nech sa páči, pán poslanec Andrejčák.</seg>
            </u>
            <u xml:id="ParlaMint-SK_1996-06-19-t1m16.u154" who="#ImrichAndrejčák.1941" ana="#regular">
               <seg xml:id="ParlaMint-SK_1996-06-19-t1m16.u154.p1">Pán predsedajúci, mám procedurálny návrh, ktorý zahrnuje dva body. Vzhľadom na to, že uznesením výboru je ako spravodajca poverený pán poslanec Slota, ktorý nie je prítomný, dávam prvý procedurálny návrh, aby sme tento materiál prerokovali zajtra. Po druhé. Prosím poslancov, aby sme preložili na zajtra odpoludnia aj bod číslo 12, tlač 433, pretože tento materiál nebol prerokovaný vo výbore a výbor máme zvolaný na zajtra o 13.00 hodine. Prosím o pochopenie. Spravodajcom k tomuto materiálu budem ja, tak je to navrhované. Žiadam poslancov o pochopenie a schválenie môjho prvého aj druhého návrhu, aby sme materiály prerokovali až zajtra. Ďakujem.</seg>
            </u>
            <u xml:id="ParlaMint-SK_1996-06-19-t1m16.u155" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u155.p1">Vážené kolegyne a kolegovia, je teda na zváženie, aby sme preložili tento bod na zajtrajšie rokovanie. Môžeme takým spôsobom postupovať, predpokladám, že nemusíme dokonca o tomto riešení v takomto prípade hlasovať, je to v rámci tej istej schôdze, ale pravdepodobne musíme ďalej improvizovať a nasledoval by ako ďalší bod správa o plnení úloh Vojenského spravodajstva za uplynulé obdobie, ktoré by predložil pán minister Sitek. <vocal type="noise"><desc>Hlasy zo sály.</desc></vocal> Prosím? Hlasovať? V poriadku, formálne. Budeme teda hlasovať o procedurálnom návrhu pána poslanca Andrejčáka, ktorý navrhuje vzhľadom na to, že nie je prítomný spoločný spravodajca pán poslanec Slota, aby tento bod bol preložený na zajtrajšok. Prosím, prezentujme sa a vzápätí hlasujme. <note type="narrative">Hlasovanie.</note> Prezentovalo sa 93 poslancov. Za návrh hlasovalo 77 poslancov. Proti návrhu hlasovalo 5 poslancov. Hlasovania sa zdržalo 11 poslancov. Konštatujem, že sme prijali procedurálny návrh presunu bodu o základných cieľoch a zásadách národnej bezpečnosti Slovenskej republiky na nasledujúci deň. Pristúpime k ďalšiemu bodu programu, ktorým je správa o plnení úloh Vojenského spravodajstva za uplynulé obdobie. Správu o plnení úloh Vojenského spravodajstva uvedie minister obrany Slovenskej republiky pán Ján Sitek. Prosím, pán minister, ujmite sa slova.</seg>
            </u>
            <u xml:id="ParlaMint-SK_1996-06-19-t1m16.u156" who="#JánSitek.1956" ana="#regular">
               <seg xml:id="ParlaMint-SK_1996-06-19-t1m16.u156.p1">Vážený pán predsedajúci, vážené dámy, vážení páni, v súlade s § 4 ods. 1 zákona Národnej rady Slovenskej republiky číslo 198/1994 Z. z. o Vojenskom spravodajstve predkladám správu o plnení úloh Vojenského spravodajstva za rok 1995. Vzhľadom na charakter predkladaného materiálu, ktorý má stupeň utajenia tajný, je určený len pre internú potrebu poslancov Národnej rady Slovenskej republiky. Pri manipulácii a využívaní predmetných informácií je nutné postupovať v súlade so zákonom Národnej rady Slovenskej republiky číslo 100/1990 Zb. o ochrane štátneho tajomstva, služobného tajomstva a šifrových ochranných informácií.</seg>
            </u>
            <u xml:id="ParlaMint-SK_1996-06-19-t1m16.u157" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u157.p1">Pán minister, prepáčte. Medzitým sa zistili niektoré ďalšie skutočnosti, pretože materiál má taký charakter, ktorý by mal byť predkladaný ako neverejný. Z materiálov a z uvedeného postupu to nie je zrejmé. Vzhľadom na túto skutočnosť prerušujem vaše expozé a musíme hlasovať o tom, aby vaše vystúpenie sa uskutočnilo ako neverejné. V zmysle daného postupu má byť takáto informácia neverejného charakteru. <vocal type="noise"><desc>Hlasy v sále.</desc></vocal> Myslíte, že máme o tomto hlasovať? Podľa údajov, ktoré som dostal od právnikov, je to legitímna požiadavka. Pán poslanec Filkus - faktická poznámka.</seg>
            </u>
            <u xml:id="ParlaMint-SK_1996-06-19-t1m16.u158" who="#RudolfFilkus.1927" ana="#regular">
               <seg xml:id="ParlaMint-SK_1996-06-19-t1m16.u158.p1">Ďakujem pekne. Na jednej strane s absolútnou zhovievavosťou vystupujem vo vzťahu k predsedovi výboru pánu Andrejčákovi, ale nestalo sa ešte v tomto parlamente...</seg>
            </u>
            <u xml:id="ParlaMint-SK_1996-06-19-t1m16.u159" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u159.p1">Hovorte hlasnejšie, pán poslanec.</seg>
            </u>
            <u xml:id="ParlaMint-SK_1996-06-19-t1m16.u160" who="#RudolfFilkus.1927" ana="#regular">
               <seg xml:id="ParlaMint-SK_1996-06-19-t1m16.u160.p1">...nestalo sa ešte v tomto parlamente, aby výbor odvolal materiál pripravovaný na plénum počas zasadnutia pléna preto, lebo ho nemohol prerokovať. Toto je ospravedlnenie, ktoré sa pravdepodobne ťažko prijíma aj medzi profesionálmi. Predsa sú výbory, ktoré majú päťkrát toľko materiálov na prerokovanie ako výbor pána Andrejčáka. No, ako je to možné? Bolo by treba predsa aspoň povedať, prečo sa to stalo. Teraz beriem všetky ostatné kroky, ktoré sú podľa môjho názoru dehonestujúce pre ministra. Dehonestujeme ministra tým, že takto spolupracujeme. To sú veci, ktoré si treba vyslovene vysvetliť a povedať tak, ako v skutočnosti sú. Inak to vrhá nie dobré svetlo na tento parlament. Ďakujem.</seg>
            </u>
            <u xml:id="ParlaMint-SK_1996-06-19-t1m16.u161" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u161.p1">Ďakujem pekne. Pán poslanec Andrejčák, ale myslím si, že je to už odhlasovaný bod a zbytočne vedieme diskusiu tohto typu. Nech sa páči, pán predseda výboru Andrejčák.</seg>
            </u>
            <u xml:id="ParlaMint-SK_1996-06-19-t1m16.u162" who="#ImrichAndrejčák.1941" ana="#regular">
               <seg xml:id="ParlaMint-SK_1996-06-19-t1m16.u162.p1">Vážení páni poslanci, ďakujem pánu poslancovi Filkusovi za námietku. Má pravdu.</seg>
            </u>
            <u xml:id="ParlaMint-SK_1996-06-19-t1m16.u163" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u163.p1">Hovorme, prosím vás, hlasno a do mikrofónu.</seg>
            </u>
            <u xml:id="ParlaMint-SK_1996-06-19-t1m16.u164" who="#ImrichAndrejčák.1941" ana="#regular">
               <seg xml:id="ParlaMint-SK_1996-06-19-t1m16.u164.p1">Ďakujem za pripomienku pána poslanca Filkusa, má pravdu. V tomto prípade nemá vinu ani pán minister, ani výbor. V našom výbore je väčšina ľudí mimo Bratislavy. Materiál spracoval minister obrany na základe posledných spresnení zahraničných partnerov. Preto nebol ani v minulom materiáli, ktorý sme na minulej schôdzi prerokúvali a schválili. Je to mimoriadny materiál. Bol zaradený na poslednú chvíľu a poslanci z Východoslovenského kraja sa už nemohli zúčastniť. Preto sme volili termín, aby sme nerušili dnešný deň, že zajtra cez obedňajšiu prestávku tento materiál prerokujeme. Nečakali sme takýto priebeh schôdze. Priznávam chybu, že je to neobvyklé, a ospravedlňujem sa, že sa to takto skončilo. To je k prvému materiálu, poradové číslo 12, tlač 433. Materiál, ktorý sa teraz prerokúva, nie je predmetom rokovania výboru pre obranu a bezpečnosť, ale Osobitného kontrolného orgánu pre Vojenské spravodajské služby. K tomu mám pripomienku. Pretože pán minister v úvode oznámil, že obsahom jeho vystúpenia budú skutočnosti, ktoré sú označené stupňom utajenia "tajné", musíme buď zabezpečiť uzavretie sály len pre poslancov, vykonať kontrolu, a potom pán minister môže pokračovať, alebo pán minister musí zmeniť svoje stanovisko a oznámiť nám, že nám oznámi obyčajné alebo verejne používateľné argumenty. Preto ak pán minister trvá na tom, že jeho vystúpenie bude tajné, navrhujem, tak ako pán predsedajúci začal, zastaviť vystúpenie, urobiť bezpečnostné opatrenie, a keď nám pracovníci Kancelárie Národnej rady dajú garanciu, že už je všetko prekontrolované, môžeme pokračovať v prerokúvaní tajného materiálu. Urobili by sme všetci spolu chybu, ale najväčšia chyba by bola u toho, kto nám oznamuje utajené informácie pred ľuďmi, ktorí k nim nemajú prístup. Taký zákon sme v minulosti prijali. Preto navrhujem, pán predsedajúci, aby - ak pán minister trvá, že nám povie tajný obsah - kancelária zabezpečila kontrolu a bezpečnosť ochrany utajovaných skutočností.</seg>
            </u>
            <u xml:id="ParlaMint-SK_1996-06-19-t1m16.u165" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u165.p1">Áno. Ďakujem pekne. Vážené kolegyne, kolegovia, pretože procedúry zabezpečenia dôvernosti podávania takéhoto typu správ vyžadujú určitý časový interval, ktorý momentálne nemáme v rukách, budeme postupovať tak, že preložíme aj tento bod spoločne s predchádzajúcim bodom na nasledujúce rokovanie zajtrajšieho dňa. Aby sme vyplnili a vhodne využili čas, mohli by sme ešte dnes prerokovať, pretože máme tu prítomného aj pána ministra Hudeca, vládny návrh zákona Národnej rady Slovenskej republiky, ktorým sa mení a dopĺňa zákon Národnej rady Slovenskej republiky o štátnych sviatkoch, dňoch pracovného pokoja a pamätných dňoch. Vážené kolegyne, kolegovia, majte pochopenie pre vyvinutú situáciu. Musíme zrejme takto promptne konať. Pán poslanec Šimko - faktická poznámka.</seg>
            </u>
            <u xml:id="ParlaMint-SK_1996-06-19-t1m16.u166" who="#IvanŠimko.1955" ana="#regular">
               <seg xml:id="ParlaMint-SK_1996-06-19-t1m16.u166.p1">Ďakujem pekne pán podpredseda. Mám procedurálnu poznámku alebo pripomienku. Máte pravdu, samozrejme, môžeme to nechať na zajtra, ale pokiaľ ide o rozhodnutie o tom, či má byť schôdza neverejná, alebo verejná, toto rozhodnutie musíme urobiť my. Ak to nie je v zákone, že schôdza má byť neverejná, o tom musí rozhodnúť Národná rada. To nezávisí od povahy materiálu, ktorý si doniesol pán minister, ale podľa toho, ako sa Národná rada rozhodne, takú povahu by mal mať ten materiál. Osobne som za to, aby bola neverejná, ale treba o tom hlasovať. Je to dokonca v ústave v článku 83 ods. 4: "Neverejné schôdze sa môžu konať len v prípadoch, ktoré ustanoví zákon" - to nie je náš prípad, lebo v zákone o Vojenskom obrannom spravodajstve nie je také ustanovenie, - "alebo v prípade, že sa na tom uznesie Národná rada Slovenskej republiky trojpätinovou väčšinou všetkých poslancov."</seg>
            </u>
            <u xml:id="ParlaMint-SK_1996-06-19-t1m16.u167" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u167.p1">Vážené kolegyne, za predpokladu, že to má charakter dôvernosti, myslím si, že je to celkom samozrejmé a asi by sme nemali odtajňovať ten materiál formou poslaneckej vôle, ktorá by zmenila túto situáciu. Ale prosím, zajtra môžeme o tom hovoriť, keď budeme ten bod prerokúvať. Vážené kolegyne, kolegovia, teraz by sme mali od uvedeného bodu prejsť k ďalšiemu. Pán poslanec Černák - faktická poznámka. Prosím vás, spojte ho.</seg>
            </u>
            <u xml:id="ParlaMint-SK_1996-06-19-t1m16.u168" who="#ĽudovítČernák.1951" ana="#regular">
               <seg xml:id="ParlaMint-SK_1996-06-19-t1m16.u168.p1">Ďakujem za slovo. Vážený pán predsedajúci, 90 % už povedal kolega Šimko. Ja chcem len upozorniť na § 14 ods. 2 rokovacieho poriadku, nebudem ho čítať celý, ale uznesením sa musí Národná rada zhodnúť na tom, že schôdza alebo jej časť je neverejná. Návrh môže podať výbor Slovenskej národnej rady, poslanec Slovenskej národnej rady, vláda Slovenskej republiky alebo jej člen. Môžeme chápať vyjadrenie pána ministra ako návrh člena vlády a musíme hlasovaním zajtra rozhodnúť o tom, že táto časť bude neverejná. Ďakujem.</seg>
            </u>
            <u xml:id="ParlaMint-SK_1996-06-19-t1m16.u169" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u169.p1">Áno, vážené kolegyne a kolegovia, na základe toho, že sme povedali, že prekladáme tento bod na nasledujúci deň, budeme zajtra hlasovať o tom, či rokovanie bude verejné, alebo neverejné. <vocal type="noise"><desc>Hlasy v sále.</desc></vocal> Prosím, prezentujme sa a vzápätí hlasujme. Budeme dnes hlasovať o tom, či má byť táto schôdza verejná, alebo neverejná. Pán minister Sitek navrhuje, aby bola neverejná. Hlasuje sa, pozývam kolegov na hlasovanie. <note type="narrative">Hlasovanie.</note> Prezentovalo sa 97 poslancov. Za návrh hlasovalo 92 poslancov. Proti návrhu nehlasoval nikto. Hlasovania sa zdržal 1 poslanec. Nehlasovali 4 poslanci. Konštatujem, že sme prijali procedurálne rozhodnutie, že správa, ktorú predloží pán minister obrany o Vojenskom spravodajstve, bude neverejná. V tomto zmysle zariadia naše organizačné útvary príslušné podmienky na predkladanie neverejnej správy. Ďakujem, priatelia. Pristupujeme k ďalšiemu bodu. Nasledujúcim bodom na základe takéhoto posunu je vládny návrh zákona Národnej rady Slovenskej republiky, ktorým sa mení a dopĺňa zákon Národnej rady Slovenskej republiky číslo 241/1993 Z. z. o štátnych sviatkoch, dňoch pracovného pokoja a pamätných dňoch. Vládny návrh zákona ste dostali ako tlač číslo 423, spoločnú správu výborov máte ako tlač 423a. Z poverenia vlády Slovenskej republiky návrh zákona odôvodní minister kultúry Slovenskej republiky pán Ivan Hudec. Prosím, pán minister, máte slovo.</seg>
            </u>
            <u xml:id="ParlaMint-SK_1996-06-19-t1m16.u170" who="#IvanHudec.1947" ana="#regular">
               <seg xml:id="ParlaMint-SK_1996-06-19-t1m16.u170.p1">Vážený pán predsedajúci, vážené pani poslankyne, vážení páni poslanci, v zákone Národnej rady Slovenskej republiky číslo 241/1993 Z. z. o štátnych sviatkoch, dňoch pracovného pokoja a pamätných dňoch chýba v ustanoveniach pamätný deň viažuci sa k narodeniu jednej z najvýznamnejších postáv slovenského národa Ľudovíta Štúra. Zaradenie tohto významného dňa medzi pamätné dni Slovenskej republiky odporučila aj komisia odborníkov zriadená pri Ministerstve kultúry Slovenskej republiky. Prijatie navrhovaného doplnenia zákona si nevyžiada zvýšené výdavky štátu ani obcí. Dovolím si vám preto úctivo navrhnúť, aby ste súhlasili s tým, aby sa predmetný zákon doplnil v ustanovení § 3 o ďalší pamätný deň: 29. október - deň narodenia Ľudovíta Štúra. Súhlasím s pozmeňujúcim návrhom, ktorý je vyjadrený v spoločnej správe, v tlači 423a, aby sa v článku II nahradili slová "1. júla 1996" slovami "dňom vyhlásenia". Ďakujem za pozornosť a ďakujem za podporu tohto návrhu zákona.</seg>
            </u>
            <u xml:id="ParlaMint-SK_1996-06-19-t1m16.u171" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u171.p1">Ďakujem pánu ministrovi Hudecovi. Prosím spoločného spravodajcu výborov poslanca Viliama Hornáčka, aby podal správu o výsledkoch prerokovania vládneho návrhu zákona vo výboroch Národnej rady. Nech sa páči.</seg>
            </u>
            <u xml:id="ParlaMint-SK_1996-06-19-t1m16.u172" who="#ViliamHornáček.1950" ana="#regular">
               <seg xml:id="ParlaMint-SK_1996-06-19-t1m16.u172.p1">Vážený pán predsedajúci, vážená Národná rada Slovenskej republiky, dovoľte mi, aby som predniesol spoločnú správu k tomuto bodu programu. Predseda Národnej rady Slovenskej republiky pridelil vládny návrh zákona Ústavnoprávnemu výboru Národnej rady Slovenskej republiky a Výboru Národnej rady Slovenskej republiky pre vzdelanie, vedu, kultúru a šport na prerokovanie do 14. júna 1996. Predseda Národnej rady Slovenskej republiky súčasne určil na skoordinovanie stanovísk výborov Výbor Národnej rady Slovenskej republiky pre vzdelanie, vedu, kultúru a šport s tým, aby sa skoordinované stanoviská výborov premietli do spoločnej správy výborov Národnej rady Slovenskej republiky. Uvedené výbory návrh zákona prerokovali v určenej lehote s tým, že Ústavnoprávny výbor Národnej rady Slovenskej republiky súhlasil s návrhom zákona bez pripomienok a Výbor Národnej rady Slovenskej republiky pre vzdelanie, vedu, kultúru a šport súhlasil s návrhom s touto pripomienkou: v článku II nahradiť slová "1. júla 1996" slovami "dňom vyhlásenia". Vážený pán predsedajúci, to je všetko zo spoločnej správy. Zároveň sa hlásim do rozpravy ako prvý.</seg>
            </u>
            <u xml:id="ParlaMint-SK_1996-06-19-t1m16.u173" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u173.p1">Ďakujem pekne. Vážené kolegyne a kolegovia, na základe toho otváram rozpravu a dávam slovo pánu spoločnému spravodajcovi, ktorý sa prihlásil do rozpravy ako prvý.</seg>
            </u>
            <u xml:id="ParlaMint-SK_1996-06-19-t1m16.u174" who="#ViliamHornáček.1950" ana="#regular">
               <seg xml:id="ParlaMint-SK_1996-06-19-t1m16.u174.p1">Vážená Národná rada Slovenskej republiky, aj vzhľadom na nelichotivú skutočnosť, že sa ako najvyšší zákonodarný orgán dnes už slobodného slovenského národa zahanbujúco oneskorene vyjadrujeme k uzákoneniu pamätného dňa Ľudovíta Štúra, nebudem predlžovať čas splatenia tohto nášho veľkého dlhu ešte aj dlhým zdôvodňovaním opodstatnenosti dnešného aktu. Z hľadiska vedomostí potrebných na správne rozhodnutie sa slovenských poslancov slovenského parlamentu, o ktorého kladnom výsledku nepochybujem ani najmenej, bolo už o Štúrovi povedané všetko, teda všetko podstatné. No predsa aspoň veľmi stručne, aby náš súhlas nebol iba formálnym prejavom samozrejmej povinnosti, ale aj dôkazom dobrej vôle vyplývajúcej z pochopenia významu tohto velikána. Vyspelosť a kultúrnosť akéhokoľvek spoločenstva, teda aj národného, sa hodnotí aj vzhľadom na to, akú úctu vzdáva tým, ktorí sa zaslúžili o jeho rast a rozvoj. Predovšetkým tým dokazuje uvedomenie si kontinuity vlastného vývoja a to, že sa s ňou stotožňuje a uznáva jej význam, zmysel a smerovanie. Ľudovít Štúr, ktorý nám zanechal celé svoje dielo, už žiadnu poctu nepotrebuje. Tí, ktorí ju dnes potrebujú a budú potrebovať i v budúcnosti - vždy - ako základný kameň svojej stavby, sme najmä my, jeho terajší i budúci nasledovníci na ceste k dôstojnej, slobodnej a verme, že i šťastnej budúcnosti nášho národa. Nech urobíme čokoľvek, splatíme iba malú časť nášho veľkého dlhu voči Štúrovi, voči jeho osobnosti, ktorej meno nesie celá generácia, ba ešte viac, je symbolom nielen jednej epochy, stal sa najvýraznejším symbolom celého zápasu Slovákov za svoju národnú rovnoprávnosť, ktorého zavŕšenie sa stalo čestnou povinnosťou našej generácie. Buďme teda vďační, veď skutočne máme byť za čo. Mali by sme vedieť aj komu. Stavajme pomníky, sochy, vydávajme diela, uzákoňujme pamätné dni. No najviac, to najpodstatnejšie a najosožnejšie nielen pre Štúrovu pamiatku, ale aj najmä pre perspektívnu, slobodnú a dôstojnú budúcnosť urobíme tým, že si osvojíme príklad života, stotožníme sa s princípmi práce a ideálmi diela tohto veľkého syna slovenského národa a budeme sa v práci pre náš národ podľa nich aj správať. Ďakujem za pozornosť.</seg>
            </u>
            <u xml:id="ParlaMint-SK_1996-06-19-t1m16.u175" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u175.p1">Ďakujem pekne. Vážené kolegyne a kolegovia, hlási sa ešte niekto do rozpravy? Nech sa páči, pán poslanec Weiss, máte slovo.</seg>
            </u>
            <u xml:id="ParlaMint-SK_1996-06-19-t1m16.u176" who="#PeterWeiss.1952" ana="#regular">
               <seg xml:id="ParlaMint-SK_1996-06-19-t1m16.u176.p1">Vážené kolegyne, vážení kolegovia, vláda Slovenskej republiky navrhuje doplniť v zákone stanovené pamätné dni o pamätný deň viažuci sa k narodeniu najvýznamnejšej postavy slovenského národného života v polovici 19. storočia - Ľudovíta Štúra. Objektívny zástoj tejto osobnosti v slovenských dejinách dáva dostatok argumentov na podporu tohto návrhu. Strana demokratickej ľavice má v politickom programe zapísané, že sa hrdo hlási k dedičstvu národne uvedomelej a revolučnej generácie štúrovcov, a preto tento návrh podporíme. Keďže sa novelizuje tento zákon, kolegyne a kolegovia, chcel by som aj ja podať jeden doplňujúci návrh. Antifašistické tradície sú súčasťou spoločenského vedomia národov a štátov celého pokrokového sveta. Nemôžu nebyť teda aj aktívnou zložkou národného povedomia slovenského národa, historickým fenoménom najvyššieho významu. Tým, že slovenský národ aktívne povstal proti fašizmu a Slovenským národným povstaním sa zaradil medzi víťazné národy a štáty antifašistickej koalície, prispel aj k ukončeniu vojny v máji 1945. To zaväzuje zvýrazniť úctu k tomuto dejinnému medzníku, teda k 8. máju 1945 okrem iného aj tým, že Deň víťazstva nad fašizmom a skončenia vojny v Európe sa stane dňom pracovného pokoja. Ak si spomínate, kedysi skupina poslancov predkladala tento návrh, stiahli sme ho na základe určitých ústnych prísľubov, že táto vec sa bude riešiť komplexne a aj tento sviatok bude zaradený. Keďže sa tak nestalo, chcel by som navrhnúť, aby sme v § 2 ods. 2 doplnili písm. j), ktoré znie "j) 8. mája - Deň víťazstva nad fašizmom" a v § 3 sa vypúšťa písm. d) "8. máj - Deň víťazstva nad fašizmom". Ďakujem vám za pozornosť a dúfam vo vašu podporu.</seg>
            </u>
            <u xml:id="ParlaMint-SK_1996-06-19-t1m16.u177" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u177.p1">Ďakujem. Do rozpravy sa ďalej prihlásil pán poslanec Hrnko. Nech sa páči, máte slovo.</seg>
            </u>
            <u xml:id="ParlaMint-SK_1996-06-19-t1m16.u178" who="#AntonHrnko.1955" ana="#regular">
               <seg xml:id="ParlaMint-SK_1996-06-19-t1m16.u178.p1">Ďakujem, pán predsedajúci. Zaujal ma podnetný návrh pána Weissa, ale myslím si, že keď je štátny sviatok, je to deň pracovného pokoja, takže by tam malo byť aj zdôvodnenie návrhu, aké to bude mať dôsledky na štátny rozpočet. A druhá vec, ja by som chcel skutočne počuť, či pán Weiss analyzoval, ako je to v štátoch, ktoré sa zúčastnili na víťazstve nad nacizmom, či tieto dni víťazstva sú tam ešte štátnymi sviatkami, v ktorých sú a v ktorých nie sú, pretože podľa mojich informácií <note>neviem, či sú presné, ale ja som to zachytil pri príležitosti 40. výročia víťazstva nad fašizmom</note> sa tento sviatok vo väčšine západných krajín zrušil. Takže neviem, či mám pravdu, alebo nemám pravdu. Toto by som chcel vedieť.</seg>
            </u>
            <u xml:id="ParlaMint-SK_1996-06-19-t1m16.u179" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u179.p1">Ďakujem pekne. Faktická poznámka - pán poslanec Weiss. Nech sa páči.</seg>
            </u>
            <u xml:id="ParlaMint-SK_1996-06-19-t1m16.u180" who="#PeterWeiss.1952" ana="#regular">
               <seg xml:id="ParlaMint-SK_1996-06-19-t1m16.u180.p1">Myslím si, že si ešte živo pamätáme, aké veľkolepé oslavy 50. výročia ukončenia vojny pripravili vo Veľkej Británii, a myslím si, že po týchto oslavách nezrušili tento štátny sviatok. My nenavrhujeme štátny sviatok, navrhujeme, aby sa stal tento deň dňom pracovného pokoja.</seg>
            </u>
            <u xml:id="ParlaMint-SK_1996-06-19-t1m16.u181" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u181.p1">Ďakujem. Hlási sa ešte niekto? Nech sa páči, pán poslanec Hrnko. Dobre, sťahuje svoj návrh vystúpenia. Vážené kolegyne a kolegovia, keďže už nemám nikoho prihláseného do rozpravy, vyhlasujem rozpravu o tomto bode programu za skončenú. Chce sa k rozprave vyjadriť pán minister Hudec?</seg>
            </u>
            <u xml:id="ParlaMint-SK_1996-06-19-t1m16.u182" who="#IvanHudec.1947" ana="#regular">
               <seg xml:id="ParlaMint-SK_1996-06-19-t1m16.u182.p1">Nie.</seg>
            </u>
            <u xml:id="ParlaMint-SK_1996-06-19-t1m16.u183" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u183.p1">Ďakujem pánu ministrovi Hudecovi. Žiada si záverečné slovo pán spoločný spravodajca? Nech sa páči.</seg>
            </u>
            <u xml:id="ParlaMint-SK_1996-06-19-t1m16.u184" who="#ViliamHornáček.1950" ana="#regular">
               <seg xml:id="ParlaMint-SK_1996-06-19-t1m16.u184.p1">Vážená Národná rada, zo spoločnej správy vyplynul jeden pozmeňujúci návrh, ktorý som prečítal, a z rozpravy dva pozmeňujúce návrhy pána poslanca Weissa. Prosím, aby sme o nich mohli hlasovať.</seg>
            </u>
            <u xml:id="ParlaMint-SK_1996-06-19-t1m16.u185" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u185.p1">Budeme hlasovať o návrhu - prepáčte, koordinoval som sa s odborníkom z organizačného útvaru - čo navrhujete, hlasovať o čom?</seg>
            </u>
            <u xml:id="ParlaMint-SK_1996-06-19-t1m16.u186" who="#ViliamHornáček.1950" ana="#regular">
               <seg xml:id="ParlaMint-SK_1996-06-19-t1m16.u186.p1">O pozmeňujúcom návrhu, ktorý vyplynul zo spoločnej správy.</seg>
            </u>
            <u xml:id="ParlaMint-SK_1996-06-19-t1m16.u187" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u187.p1">A odporúčate ho prijať?</seg>
            </u>
            <u xml:id="ParlaMint-SK_1996-06-19-t1m16.u188" who="#ViliamHornáček.1950" ana="#regular">
               <seg xml:id="ParlaMint-SK_1996-06-19-t1m16.u188.p1">Áno, samozrejme.</seg>
            </u>
            <u xml:id="ParlaMint-SK_1996-06-19-t1m16.u189" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u189.p1">Prosím, prezentujme sa vzápätí hlasujme o návrhu v spoločnej správe. Pán spoločný spravodajca ho odporúča prijať. <note type="narrative">Hlasovanie.</note> Prezentovalo sa 92 poslancov. Za návrh hlasovalo 88 poslancov. Proti návrhu nehlasoval nikto. Hlasovania sa zdržali 4 poslanci. Konštatujem, že návrh zo spoločnej správy sme prijali. Pán spravodajca, teraz ešte predkladáte...</seg>
            </u>
            <u xml:id="ParlaMint-SK_1996-06-19-t1m16.u190" who="#ViliamHornáček.1950" ana="#regular">
               <seg xml:id="ParlaMint-SK_1996-06-19-t1m16.u190.p1">Pozmeňujúce návrhy pána Weissa. Prvý pozmeňujúci návrh: v § 2 ods. 2 sa dopĺňa písm. j), ktoré znie: "8. mája, Deň víťazstva nad fašizmom". Osobne si myslím, že túto slávnostnú chvíľu, ktorú som vo svojom úvodnom slove, ako aj pán minister naznačil, by nebolo treba miešať s niečím iným. Osobne nie som za to, aby sme prijali akýkoľvek doplňujúci návrh k tomuto, čo sme urobili. Ale nechávam to na svedomie a vedomie poslancov. Nech sa páči.</seg>
            </u>
            <u xml:id="ParlaMint-SK_1996-06-19-t1m16.u191" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u191.p1">Prosím, prezentujme sa a vzápätí hlasujme o pozmeňujúcom návrhu pána poslanca Weissa. Pán spoločný spravodajca to ponecháva na voľnú úvahu. Ide o návrh pamätného dňa. <note type="narrative">Hlasovanie.</note> Prezentovalo sa 99 poslancov. Za návrh hlasovalo 50 poslancov. Proti návrhu hlasoval 1 poslanec. Hlasovania sa zdržalo 47 poslancov. Nehlasoval 1 poslanec. Konštatujem, že pozmeňujúci návrh pána poslanca Weissa bol prijatý. <kinesic type="applause"><desc>Potlesk.</desc></kinesic> Nech sa páči, pokračujte, pán spoločný spravodajca.</seg>
            </u>
            <u xml:id="ParlaMint-SK_1996-06-19-t1m16.u192" who="#ViliamHornáček.1950" ana="#regular">
               <seg xml:id="ParlaMint-SK_1996-06-19-t1m16.u192.p1">Druhý pozmeňujúci návrh, o ktorom platí z mojej strany ten istý názor ako o prvom, znie: v § 3 sa vypúšťa písm. d) - citujem: "8. máj, Deň víťazstva nad fašizmom".</seg>
            </u>
            <u xml:id="ParlaMint-SK_1996-06-19-t1m16.u193" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u193.p1">Vaše stanovisko, pán spoločný spravodajca. <vocal type="noise"><desc>Hlasy v sále.</desc></vocal> Zapojte pána poslanca Weissa.</seg>
            </u>
            <u xml:id="ParlaMint-SK_1996-06-19-t1m16.u194" who="#PeterWeiss.1952" ana="#regular">
               <seg xml:id="ParlaMint-SK_1996-06-19-t1m16.u194.p1">Ďakujem. Druhý návrh súvisí s tým prvým. To je už potom technické opatrenie. Ak sa stane 8. máj dňom pracovného pokoja, prestáva byť potom takpovediac iba obyčajným pamätným dňom. To znamená, že ak sme schválili to prvé, tak by bolo logickým nezmyslom, aby mal ten deň dva významy. Ďakujem.</seg>
            </u>
            <u xml:id="ParlaMint-SK_1996-06-19-t1m16.u195" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u195.p1">Ďakujem. Pán poslanec Brňák, nech sa páči - faktická poznámka.</seg>
            </u>
            <u xml:id="ParlaMint-SK_1996-06-19-t1m16.u196" who="#PeterBrňák.1959" ana="#regular">
               <seg xml:id="ParlaMint-SK_1996-06-19-t1m16.u196.p1">Vážený pán predsedajúci, myslím si, že nejde len o technické opatrenie, ide v podstate o dva návrhy, o nich sa malo hlasovať naraz, ale sa tak nestalo možno vinou spravodajcu, alebo pána poslanca Weissa, ktorý toto nenavrhol, preto je potrebné dať hlasovať aj o druhom návrhu.</seg>
            </u>
            <u xml:id="ParlaMint-SK_1996-06-19-t1m16.u197" who="#ViliamHornáček.1950" ana="#regular">
               <seg xml:id="ParlaMint-SK_1996-06-19-t1m16.u197.p1">Tak dávam hlasovať.</seg>
            </u>
            <u xml:id="ParlaMint-SK_1996-06-19-t1m16.u198" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u198.p1">Chápem to ako procedurálny návrh, to znamená, že máme hlasovať aj o tomto druhom návrhu, aby mal charakter pamätného dňa. <vocal type="noise"><desc>Hlasy v sále.</desc></vocal> Prosím vás, zapojte ešte raz pána poslanca Weissa.</seg>
            </u>
            <u xml:id="ParlaMint-SK_1996-06-19-t1m16.u199" who="#PeterWeiss.1952" ana="#regular">
               <seg xml:id="ParlaMint-SK_1996-06-19-t1m16.u199.p1">Vážené kolegyne, vážení kolegovia, schválili sme, že 8. máj bude dňom pracovného pokoja. Preto by sme mali logicky schváliť... Áno, došlo vlastne k technickej chybe, že sme nehlasovali o týchto dvoch bodoch naraz, pretože jeden súvisí s druhým, je to jeden celok. To znamená, ak je 8. máj dňom pracovného pokoja, tak by nebolo dobré, aby zároveň bol aj pamätným dňom. To znamená, že ten druhý návrh navrhujeme vypustiť, teda ten druhý bod.</seg>
            </u>
            <u xml:id="ParlaMint-SK_1996-06-19-t1m16.u200" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u200.p1">Priatelia, postupujeme dosť nekonzistentne. Návrhy predkladáme náhodne a nedomyslene.</seg>
            </u>
            <u xml:id="ParlaMint-SK_1996-06-19-t1m16.u201" who="#ViliamHornáček.1950" ana="#regular">
               <seg xml:id="ParlaMint-SK_1996-06-19-t1m16.u201.p1">Hovorili ste o dvoch návrhoch.</seg>
            </u>
            <u xml:id="ParlaMint-SK_1996-06-19-t1m16.u202" who="#PeterWeiss.1952" ana="#regular">
               <seg xml:id="ParlaMint-SK_1996-06-19-t1m16.u202.p1">Navrhujem vypustiť zo zákona, že 8. máj je pamätným dňom.</seg>
            </u>
            <u xml:id="ParlaMint-SK_1996-06-19-t1m16.u203" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u203.p1">Čiže navrhujete spresnenie, aby 8. máj bol pamätným dňom?</seg>
            </u>
            <vocal type="noise">
               <desc>Hlasy z pléna.</desc>
            </vocal>
            <u xml:id="ParlaMint-SK_1996-06-19-t1m16.u204" who="#PeterWeiss.1952" ana="#regular">
               <seg xml:id="ParlaMint-SK_1996-06-19-t1m16.u204.p1">Nie, pán podpredseda, zmyslom môjho návrhu, ktorý bol schválený...</seg>
            </u>
            <u xml:id="ParlaMint-SK_1996-06-19-t1m16.u205" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u205.p1">Prosím, pokoj.</seg>
            </u>
            <u xml:id="ParlaMint-SK_1996-06-19-t1m16.u206" who="#PeterWeiss.1952" ana="#regular">
               <seg xml:id="ParlaMint-SK_1996-06-19-t1m16.u206.p1">...je to, že 8. máj, ktorý bol v pôvodnom znení zákona pamätným dňom, sa stal teraz dňom pracovného pokoja. To znamená, že nemôže byť zároveň aj pamätným dňom. To je len legislatívno-technická úprava. Vypustí sa tam ten pamätný deň.</seg>
            </u>
            <u xml:id="ParlaMint-SK_1996-06-19-t1m16.u207" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u207.p1">V poriadku. To znamená, že zotrvávame pri jedinom hlasovaní o tomto návrhu. V danom prípade budeme pokračovať ďalej. Ďalšie možnosti sú len za predpokladu, že ide o procedurálne návrhy, pretože hlasujeme, priatelia. Nech sa páči, pán podpredseda Andel.</seg>
            </u>
            <u xml:id="ParlaMint-SK_1996-06-19-t1m16.u208" who="#MariánAndel.1950" ana="#regular">
               <seg xml:id="ParlaMint-SK_1996-06-19-t1m16.u208.p1">Považujem toto hlasovanie za chybné, preto navrhujem zopakovať jedno aj druhé hlasovanie.</seg>
            </u>
            <vocal type="noise">
               <desc>Hlasy z pléna.</desc>
            </vocal>
            <u xml:id="ParlaMint-SK_1996-06-19-t1m16.u209" who="#ViliamHornáček.1950" ana="#regular">
               <seg xml:id="ParlaMint-SK_1996-06-19-t1m16.u209.p1">Ja si myslím, že keď pán poslanec chcel hlasovať o týchto obidvoch návrhoch spoločne, mal to povedať, ale hovoril, že bude hlasovanie o dvoch návrhoch, preto som to čítal osobitne.</seg>
            </u>
            <vocal type="noise">
               <desc>Hlasy z pléna.</desc>
            </vocal>
            <u xml:id="ParlaMint-SK_1996-06-19-t1m16.u210" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u210.p1">Vážení priatelia, v danom prípade by sme znova museli postupovať tak, že by sme museli najprv hlasovať o procedurálnom návrhu pána podpredsedu Andela, či považujeme toto rozhodnutie za chybné a formulovať nanovo postup. Mám taký dojem, že už hromadíme za sebou nekonzistentné návrhy. Predseda výboru pán Haťapka, nech sa páči.</seg>
            </u>
            <u xml:id="ParlaMint-SK_1996-06-19-t1m16.u211" who="#KamilHaťapka.1932" ana="#regular">
               <seg xml:id="ParlaMint-SK_1996-06-19-t1m16.u211.p1">Prosím vás, ja si predsa myslím, že ak je to deň pracovného pokoja, tak je to aj pamätný deň. Alebo je to nedeľa? Však predsa to nie je možné. Je to normálne pamätný deň víťazstva nad fašizmom. Nie? A preto je to deň pracovného pokoja.</seg>
            </u>
            <vocal type="noise">
               <desc>Hlasy z pléna.</desc>
            </vocal>
            <u xml:id="ParlaMint-SK_1996-06-19-t1m16.u212" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u212.p1">Ďakujem. Priatelia, takto sa stále viacej cyklíme. Procedurálny návrh - pán poslanec Ftáčnik. Nech sa páči, máte slovo.</seg>
            </u>
            <u xml:id="ParlaMint-SK_1996-06-19-t1m16.u213" who="#MilanFtáčnik.1956" ana="#regular">
               <seg xml:id="ParlaMint-SK_1996-06-19-t1m16.u213.p1">Vážený pán podpredseda, predseda ústavnoprávneho výboru pán Brňák má pravdu, povedal, že o jednom návrhu pána poslanca Weissa sme rozhodli, druhý s ním vecne súvisí, treba tiež hlasovať aj o druhom návrhu. Môj návrh je - hlasujme. Už si nevysvetľujme, či treba, či netreba, pán spravodajca ten návrh prečíta, poďme o ňom hlasovať. Všetci už asi vieme, o čo ide. Ďakujem.</seg>
            </u>
            <u xml:id="ParlaMint-SK_1996-06-19-t1m16.u214" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u214.p1">To je už ako pleonazmus. Lebo neviem, prečo by sme mali teraz hlasovať o dni, ktorý je dňom pracovného pokoja, aby bol ešte pamätným dňom. Mám taký dojem, že to sú priraďované ďalšie a ďalšie významy. <vocal type="noise"><desc>Hlasy v sále.</desc></vocal> Pani poslankyňa Lazarová.</seg>
            </u>
            <u xml:id="ParlaMint-SK_1996-06-19-t1m16.u215" who="#ZoraLazarová.1938" ana="#regular">
               <seg xml:id="ParlaMint-SK_1996-06-19-t1m16.u215.p1">Nebolo by múdrejšie, keby pán poslanec Weiss tento bod stiahol a nemáme potom o čom hlasovať?</seg>
            </u>
            <vocal type="laughter">
               <desc>Smiech, potlesk.</desc>
            </vocal>
            <u xml:id="ParlaMint-SK_1996-06-19-t1m16.u216" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u216.p1">Predseda výboru pán Maxon, máte slovo.</seg>
            </u>
            <u xml:id="ParlaMint-SK_1996-06-19-t1m16.u217" who="#MiroslavMaxon.1951" ana="#regular">
               <seg xml:id="ParlaMint-SK_1996-06-19-t1m16.u217.p1">Ďakujem za slovo. Predovšetkým by som chcel poprosiť mojich kolegov o pokoj, aby sme sa koncentrovali, lebo nie je to dôstojné, keď takýmto spôsobom pokračujeme. Dovolil by som si predniesť procedurálny návrh, ten procedurálny návrh pozostáva z dvoch hlasovaní. Prvé hlasovanie, že by sme anulovali predchádzajúce hlasovanie a o návrhu pána poslanca Weissa <note>o tých dvoch bodoch</note> hlasovali jedným hlasovaním.</seg>
            </u>
            <u xml:id="ParlaMint-SK_1996-06-19-t1m16.u218" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u218.p1">Vážené kolegyne a kolegovia, je to procedurálny návrh. O tomto procedurálnom návrhu dávam teraz hlasovať. Prosím, prezentujme sa a vzápätí hlasujme o návrhu predsedu výboru pána Maxona, ktorý navrhuje najprv uznať to predchádzajúce hlasovanie za neplatné a po koncíznom prednesení návrhu budeme hlasovať o ňom znova. <note type="narrative">Hlasovanie.</note> Prezentovalo sa 85 poslancov. Za návrh hlasovalo 55 poslancov. Proti návrhu hlasovalo 17 poslancov. Hlasovania sa zdržalo 10 poslancov. Nehlasovali 3 poslanci. Konštatujem, že sme anulovali svoje predchádzajúce rozhodnutie. A teraz by som prosil pána poslanca Weissa, aby koncíznym spôsobom, prípadne po nejakej porade, po dohode formuloval svoj návrh. Pán poslanec Ftáčnik, je váš návrh procedurálneho charakteru? <vocal type="noise"><desc>Hlas v sále.</desc></vocal> Dobre, pán poslanec Weiss, povedzte svoj návrh.</seg>
            </u>
            <u xml:id="ParlaMint-SK_1996-06-19-t1m16.u219" who="#PeterWeiss.1952" ana="#regular">
               <seg xml:id="ParlaMint-SK_1996-06-19-t1m16.u219.p1">Ja som ho dal pánu spravodajcovi, on ho prečíta. Sú to dva body, ktoré vzájomne súvisia.</seg>
            </u>
            <u xml:id="ParlaMint-SK_1996-06-19-t1m16.u220" who="#ViliamHornáček.1950" ana="#regular">
               <seg xml:id="ParlaMint-SK_1996-06-19-t1m16.u220.p1">V § 2 ods. 2 sa dopĺňa písmeno j), ktoré znie: "8. mája - Deň víťazstva nad fašizmom". V § 3 sa vypúšťa písmeno d): "8. máj - Deň víťazstva nad fašizmom".</seg>
            </u>
            <u xml:id="ParlaMint-SK_1996-06-19-t1m16.u221" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u221.p1">Prosím, prezentujme sa a vzápätí hlasujme. Pán spoločný spravodajca to ponecháva na predstavu poslancov. <note type="narrative">Hlasovanie.</note> Prezentovalo sa 110 poslancov. Za návrh hlasovalo 59 poslancov. Proti návrhu hlasovali 3 poslanci. Hlasovania sa zdržalo 44 poslancov. Nehlasovali 4 poslanci. Konštatujem, že pozmeňujúci návrh pána poslanca Weissa bol prijatý. Nech sa páči, pokračujme, pán spoločný spravodajca.</seg>
            </u>
            <u xml:id="ParlaMint-SK_1996-06-19-t1m16.u222" who="#ViliamHornáček.1950" ana="#regular">
               <seg xml:id="ParlaMint-SK_1996-06-19-t1m16.u222.p1">To boli všetky pozmeňujúce návrhy. Môžeme dať hlasovať o zákone ako celku.</seg>
            </u>
            <u xml:id="ParlaMint-SK_1996-06-19-t1m16.u223" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u223.p1">V súlade s ustanovením § 26 ods. 1 zákona o rokovacom poriadku budeme hlasovať o vládnom návrhu zákona ako celku v znení schválených zmien a doplnkov. Prosím, prezentujme sa a vzápätí hlasujme. Pán spoločný spravodajca odporúča...</seg>
            </u>
            <u xml:id="ParlaMint-SK_1996-06-19-t1m16.u224" who="#ViliamHornáček.1950" ana="#regular">
               <seg xml:id="ParlaMint-SK_1996-06-19-t1m16.u224.p1">Myslím, že tu netreba odporúčať. Nechávam na voľnú úvahu.</seg>
            </u>
            <note type="narrative">Hlasovanie.</note>
            <u xml:id="ParlaMint-SK_1996-06-19-t1m16.u225" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u225.p1">Prezentovalo sa 108 poslancov. Za návrh hlasovalo 90 poslancov. Proti návrhu hlasoval 1 poslanec. Hlasovania sa zdržalo 13 poslancov. Nehlasovali 4 poslanci. <kinesic type="applause"><desc>Potlesk.</desc></kinesic> Konštatujem, že sme schválili vládny návrh zákona Národnej rady Slovenskej republiky, ktorým sa mení a dopĺňa zákon Národnej rady Slovenskej republiky číslo 241/1993 Zb. o štátnych sviatkoch, dňoch pracovného pokoja a pamätných dňoch. Ďakujem, vážené kolegyne a kolegovia, ďakujem aj pánu spoločnému spravodajcovi. Vážené kolegyne a kolegovia, ďalej by mal nasledovať zákon, ku ktorému poznamenávam, že minister zdravotníctva pán Javorský sa nachádza na služobnej ceste v Slovinsku, z ktorej sa vráti až vo večerných hodinách 20. 6. 1996. Vzhľadom na uvedenú skutočnosť skončíme dnešný program. Pokračovať budeme zajtra o 9.00 hodine, a to vládnym návrhom zákona Národnej rady Slovenskej republiky, ktorým sa mení a dopĺňa Zákonník práce a menia a dopĺňajú zákony v oblasti zamestnanosti. Po tomto zákone bude nasledovať návrh vráteného zákona o nadáciách, ktorého vrátenie bude prezentovať prezident republiky. Odpoludnia bude nasledovať neverejné rokovanie, v ktorom prerokujeme správu ministra národnej obrany. Vážené kolegyne a kolegovia, dnes prerušujem naše zasadanie a pokračujeme zajtra ráno. Ďakujem, dobrú noc. Druhý deň rokovania 16. schôdze Národnej rady Slovenskej republiky 20. júna 1996 ____________________________________________________________</seg>
            </u>
            <u xml:id="ParlaMint-SK_1996-06-19-t1m16.u226" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u226.p1">Ďakujem aj ja pani ministerke. Ako spoločný spravodajca bol výbormi určený pán poslanec František Švec. Prosím ho preto, aby uviedol výsledky z rokovaní vo výboroch.</seg>
            </u>
            <u xml:id="ParlaMint-SK_1996-06-19-t1m16.u227" who="#FrantišekŠvec.1942" ana="#regular">
               <seg xml:id="ParlaMint-SK_1996-06-19-t1m16.u227.p1">Vážený pán predseda, vážená pani ministerka, kolegyne, kolegovia, vládny návrh zákona Národnej rady Slovenskej republiky, ktorým sa mení a dopĺňa Zákonník práce a menia sa a dopĺňajú zákony v oblasti zamestnanosti, pridelil predseda Národnej rady Slovenskej republiky svojím rozhodnutím číslo 971 zo dňa 13. 5. 1996 na prerokovanie do 14. 6. 1996 Ústavnoprávnemu výboru Národnej rady Slovenskej republiky, Výboru Národnej rady pre financie, rozpočet a menu, Výboru Národnej rady pre hospodárstvo, privatizáciu a podnikanie, Výboru Národnej rady pre verejnú správu, územnú samosprávu a národnosti, Výboru Národnej rady pre zdravotníctvo a sociálne veci, Výboru Národnej rady pre obranu a bezpečnosť a Výboru Národnej rady Slovenskej republiky pre životné prostredie a ochranu prírody. Zároveň určil Výbor Národnej rady Slovenskej republiky pre zdravotníctvo a sociálne veci, aby skoordinoval stanoviská výborov, ktoré sa premietajú do spoločnej správy výborov. Všetky uvedené výbory návrh prerokovali, pričom Výbor Národnej rady Slovenskej republiky pre zdravotníctvo a sociálne veci, Výbor Národnej rady Slovenskej republiky pre hospodárstvo, privatizáciu a podnikanie, Výbor Národnej rady Slovenskej republiky pre verejnú správu, územnú samosprávu a národnosti a Výbor Národnej rady Slovenskej republiky pre obranu a bezpečnosť vyslovili s návrhom súhlas a odporúčajú Národnej rade Slovenskej republiky jeho schválenie bez pripomienok. Ústavnoprávny výbor Národnej rady Slovenskej republiky, Výbor Národnej rady Slovenskej republiky pre financie, rozpočet a menu a Výbor Národnej rady pre životné prostredie a ochranu prírody po prerokovaní vyslovili s návrhom taktiež súhlas a odporúčajú Národnej rade Slovenskej republiky jeho schválenie s týmito pripomienkami. Pripomienka číslo 1: V článku I bod 15 v tretej vete vsunúť pred slová "rozpočtovou organizáciou" slovo "štátnou" a pred slová "príspevkovou organizáciou" rovnako slovo "štátnou". To je pripomienka ústavnoprávneho výboru. Pripomienka číslo 2: V bode 2 v článku I bod 27 slová "ustanoviť nariadením" nahradiť slovami "vydať nariadenie, ktoré ustanoví". V rovnakom zmysle upraviť aj ostatné splnomocňovacie ustanovenia v tomto zákone. Taktiež pripomienka ústavnoprávneho výboru. Pripomienka číslo 3: V bode 3 v § 102 ods. 3 doplniť na konci vetu "zamestnávateľ, u ktorého nepôsobí odborová organizácia, môže tak ustanoviť vo vnútornom predpise". Pripomienka Výboru Národnej rady pre financie, rozpočet a menu. Pripomienka číslo 4: V § 58a ods. 2 v prvej vete za slová "s príslušným odborovým orgánom" vložiť slová "alebo so zástupcami zamestnancov, na ktorých sa hromadné prepúšťanie vzťahuje". Výbor Národnej rady pre životné prostredie a ochranu prírody. Vážené kolegyne, kolegovia, z tejto spoločnej správy odporúčam body 1 a 2 v spoločnom hlasovaní neprijať, bod 3 prijať v samostatnom hlasovaní, aj bod 4 v samostatnom hlasovaní, ale s úpravou v tomto znení, čiže bod 4 v upravenom znení znie takto: v článku I bod 24 v § 58a ods. 2 v prvej vete za slovami "s príslušným odborovým orgánom" vložiť slová "alebo ak u zamestnávateľa nepôsobí odborová organizácia priamo so zamestnancami, na ktorých sa hromadné prepúšťanie vzťahuje". A v druhej vete za slovami "príslušný odborový orgán" vložiť slová "alebo priamo zamestnancov". Navrhovaná úprava je v súlade so smernicou Rady Európskeho spoločenstva 75/129 EHS o prispôsobovaní právnych predpisov členských štátov o hromadnom prepúšťaní. Pán predseda, môžete otvoriť rozpravu.</seg>
            </u>
            <u xml:id="ParlaMint-SK_1996-06-19-t1m16.u228" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u228.p1">Ďakujem pekne, pán spoločný spravodajca. Vážené pani poslankyne, páni poslanci, otváram rozpravu k tomuto bodu programu. Zatiaľ mám tri písomné prihlášky. Ako prvý sa prihlásil pán poslanec Benčík.</seg>
            </u>
            <u xml:id="ParlaMint-SK_1996-06-19-t1m16.u229" who="#MichalBenčík.1932" ana="#regular">
               <seg xml:id="ParlaMint-SK_1996-06-19-t1m16.u229.p1">Vážený pán predseda, vážená pani ministerka, vážení kolegovia, návrh novely Zákonníka práce je opodstatnený, potrebný a poslanecký klub Spoločná voľba ho podporí. Vecne a legislatívne je na dobrej úrovni, ako sme si už na to zvykli, ak návrh pochádza z dielne ministerstva práce, sociálnych vecí a rodiny. Pre návrh je charakteristická liberalizácia zmluvných vzťahov, len sa mi zdá, že postupným odbúraním práv odborových orgánov a liberalizáciou zmluvných vzťahov sa výrazne zhoršujú pracovnoprávne istoty zamestnancov. Viem, že je to komplexnejší problém, upozorňujem na to a bol by som rád, keby sme pri pripravovanej rekodifikácii Zákonníka práce, ktorá je avizovaná, nezabudli a nestalo sa nám to, že liberalizáciou a podnikateľskou činnosťou bude všetko v popredí pozornosti, len nie zamestnanec, človek. Vecne úplne novým problémom v tomto návrhu je kolektívne prepúšťanie zamestnancov. To je v našom právnom poriadku nové, pravda, nové je aj v našom spoločensko-ekonomickom a sociálnom postavení. Tým viac, že je to nové, doteraz nezakotvené v našom právnom poriadku, by som rád upozornil na to, aby sme nie mechanicky preberali právne úpravy iných vyspelých štátov, lebo máme v transformačnom období predsa len vlastné, osobitné, špeciálne podmienky. A v tejto súvislosti sa mi zdá, že rigídny právny postoj trochu podceňuje sociálny aspekt tohto problému, a odporúčam, aby sme v bode 24 v § 58a odsek 3 doplnili na konci odseku text o slová "inak je skončenie pracovného pomeru neplatné". Dovoľte mi, aby som vlastnými slovami zrozumiteľne vysvetlil podstatu problému. V tomto novom ustanovení sa ukladá oznamovacia povinnosť pre toho, kto chce hromadne prepúšťať, je tam aj určená lehota. Ak si on túto svoju povinnosť nesplní, podľa platných noriem je možné i sankcionovať ho pokutou. Zastávam názor, a v ústavnoprávnom výbore som k tomu už zaujal stanovisko, že v danom prípade táto sankcia, pokuta nepostačuje, lebo pre niektorého podnikateľa bude vhodné, aby s touto pokutou kalkuloval a zamestnancov sa zbavil. Preto navrhujem tou malou zmenou "inak je skončenie pracovného pomeru neplatné" sankcionovať, že on je povinný vykonať túto oznamovaciu povinnosť, aby sa príslušný zodpovedný orgán mohol s tým v primeranom časovom období zaoberať. Ak túto svoju povinnosť nesplní, nielenže ho treba pokutovať, ale aby nastala neplatnosť právnej zmluvy. Viem, právnici mi povedia, že v tom a v tom ustanovení Zákonníka práce máme presne vymedzené, kedy je právny úkon neplatný. Ale chcel by som vás, vážení kolegovia, trochu presvedčiť, aby sme - vzhľadom na novosť, originálnosť a na naše podmienky - túto záležitosť zohľadnili. Mohol by som argumentovať ešte podrobnejšie, ale ide mi o to, aby sa podstata problému pochopila. Trochu ma prekvapil pán spravodajca, ktorý body 1 a 2 spoločnej správy neodporúča prijať. Prekvapuje ma to preto, lebo keď neprijmeme bod 1 návrhu, potom sa na účely tohto zákona rozumejú všetci zamestnávatelia, ktorí nie sú štátnou rozpočtovou organizáciou alebo štátnou príspevkovou organizáciou. Podľa mňa je potrebné, aby medzi podnikateľské organizácie boli zaradené všetky organizácie s výnimkou tých, ktoré sú štátne rozpočtové a príspevkové. Má to význam pri kolektívnom vyjednávaní atď., napríklad pri podnikoch zriadených mestskými úradmi alebo inými. To "štátne" má svoje opodstatnenie. Neviem, ako ste na to prišli, že ste návrh schválený ústavnoprávnym výborom odporučili neprijať, nenachádzam dostatok argumentov. Prosil by som preto pokorne pána spravodajcu, aby si túto záležitosť prekonzultoval, preveril dôvody, pre ktoré sme sa v ústavnoprávnom výbore k tomuto návrhu priklonili, a aby ste body 1, 2 podporili. Ďakujem vám za pozornosť.</seg>
            </u>
            <kinesic type="applause">
               <desc>Potlesk.</desc>
            </kinesic>
            <u xml:id="ParlaMint-SK_1996-06-19-t1m16.u230" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u230.p1">Ďakujem aj ja pánu poslancovi. Ďalej je prihlásený do rozpravy pán poslanec Brocka.</seg>
            </u>
            <u xml:id="ParlaMint-SK_1996-06-19-t1m16.u231" who="#JúliusBrocka.1957" ana="#regular">
               <seg xml:id="ParlaMint-SK_1996-06-19-t1m16.u231.p1">Vážený pán predseda Národnej rady, vážená pani ministerka, dámy a páni, tento vládny návrh zákona, ktorým sa mení a dopĺňa Zákonník práce, treba zapísať do Guinnessovej knihy rekordov minimálne z dvoch dôvodov: vláde trvalo takmer rok, čo ho po schválení poslala na prerokovanie do parlamentu, a takmer dva roky potom, čo bol vypracovaný na ministerstve práce, sociálnych vecí a rodiny. Pani ministerka dlhuje odpoveď vám, páni poslanci, ale i občanom tohto štátu na otázku, čo bolo príčinou týchto obštrukcií a na čo bol potrebný aj ten zastierací manéver v lete minulého roka o tzv. referende, ktoré organizovalo jej ministerstvo. Pamätáte si - či skrátenie pracovného týždňa o hodinu, či zvýšenie minimálnej mzdy, alebo zvýšenie dovolenky o jeden týždeň. Táto akcia ministerstva práce, sociálnych vecí a rodiny bola taká pôsobivá, že niektorí odborári v kolektívnych zmluvách uzatváraných na tento rok sa ani neusilovali o dlhšiu dovolenku, lebo si mysleli, že už je zo zákona schválená. Dnes už precitli a čakajú tiež na odpoveď. Že je konečne tu novela Zákonníka práce, táto novela Zákonníka práce, hovorím, aj z iných dôvodov. Na tejto schôdzi máme v programe zriadenie Výboru Národnej rady Slovenskej republiky pre európsku integráciu, a práve pracovné právo výrazne zaostáva v harmonizácii s právom Európskej únie. Toto zaostávanie vyplýva nielen z porovnania existujúceho právneho stavu v Slovenskej republike s ostatnými postkomunistickými krajinami, ale aj z porovnania s inými odvetviami nášho právneho systému - trestné, občianske, obchodné právo. V podstate máme ešte stále komunistický Zákonník práce z roku 1965 s absolútnou prevahou kogentných právnych ustanovení, ktoré nedovoľujú rozvinúť základný princíp slobody a zmluvnosti tak, ako by zodpovedal požiadavkám trhového hospodárstva i harmonizácii s právom Európskej únie. Rozvoj pracovného práva v Slovenskej republike spočíva práve v podstatnom rozšírení dispozitívnych ustanovení, t. j. v rozšírení princípu slobody, zmluvnosti subjektov nielen individuálneho, ale aj kolektívneho pracovného práva. V predloženom návrhu novely Zákonníka práce sú však aj určité zmeny oproti návrhu, ktorý poznáme z roku 1994. Zmeny, ktoré návrh nezlepšujú, ale naopak zhoršujú, keď predkladateľ nerieši situáciu u tých zamestnávateľských subjektov, u ktorých nie je založená odborová organizácia. Tak je to v prípade nároku alebo predĺženia dovolenky o ďalší týždeň v § 102 ods. 3 a tiež právnej úpravy hromadného prepúšťania v § 58a. Tento nezabezpečuje plne právnu ochranu zamestnancov tých zamestnávateľských subjektov, kde nepôsobí odborová organizácia, hoci smernice číslo 75/129 Európskeho hospodárskeho spoločenstva aj novela smernice číslo 92/56, ktoré predkladatelia preberajú do návrhu novely Zákonníka práce, obsahujú i takéto riešenie. Zamestnávatelia v takomto prípade, ak tam nie je odborová organizácia, plnia svoju informačnú a konzultačnú povinnosť priamo voči zamestnancom. Inak by došlo k porušeniu základného princípu negatívnej koaličnej slobody. Právne postavenie takýchto odborovo neorganizovaných zamestnancov nesmie byť horšie, nepriaznivejšie v porovnaní so zamestnancami koalične organizovanými. Som rád, že zástupca predkladateľa štátny tajomník ministerstva práce pri prerokovaní vo výbore pre financie, rozpočet a menu akceptoval, aj keď čiastočne, môj pozmeňujúci návrh a vďaka tomu sa dostal po hlasovaní do spoločnej správy. Zo spoločnej správy odporúčam schváliť všetky štyri doplňujúce návrhy, aj bod 1, na rozdiel od spoločného spravodajcu. Moja posledná poznámka sa týka odškodňovania pracovných úrazov, ktoré je obsahom nových paragrafov 251a, 251b, 251c a článku IV. Súčasná pracovnoprávna úprava Zákonníka práce je v rozpore s Dohovorom Medzinárodnej organizácie práce číslo 17 o odškodňovaní pracovných úrazov, ktorým je Slovenská republika viazaná, lebo nerieši uplatňovanie náhrady škody za pracovné úrazy a choroby z povolania zamestnancov, resp. ich pozostalých v zamestnávateľských subjektoch, ktoré zanikli, a nie je určený povinný subjekt na uspokojenie ich nároku. Podľa citovaného Dohovoru Medzinárodnej organizácie práce sú práva vyplývajúce z náhrady za stratu na zárobku v prípade pracovných úrazov a chorôb z povolania, ako aj v prípade inej ujmy na zdraví a právo na výživné pozostalým po zamestnancoch, ktorí utrpeli pracový úraz alebo chorobu z povolania, nepremlčateľné. A práve tie stovky, možno tisíce zdravotne postihnutých zamestnancov, prípadne ich pozostalí, sú tí, ktorí najviac čakajú na prijatie tejto novely Zákonníka práce. A tým, že to trvalo tak neprimerane dlho, boli možno práve oni najviac postihnutí. Dámy a páni, z uvedených dôvodov klub poslancov Kresťanskodemokratického hnutia bude hlasovať za tento návrh zákona. Ďakujem vám za pozornosť. <kinesic type="applause"><desc>Potlesk</desc></kinesic>.</seg>
            </u>
            <u xml:id="ParlaMint-SK_1996-06-19-t1m16.u232" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u232.p1">Ďakujem pánu poslancovi Brockovi. Ďalej mám písomnú a poslednú prihlášku od pani poslankyne Aibekovej.</seg>
            </u>
            <u xml:id="ParlaMint-SK_1996-06-19-t1m16.u233" who="#MartaAibeková.1947" ana="#regular">
               <seg xml:id="ParlaMint-SK_1996-06-19-t1m16.u233.p1">Vážený pán predseda, vážená pani ministerka, vážené kolegyne, kolegovia, vážení hostia, dovoľte mi predniesť štyri pozmeňujúce a doplňujúce návrhy k prerokúvanému návrhu zákona, ktorým sa mení a dopĺňa Zákonník práce, tlač 415. Ospravedlňujem sa všetkým prítomným kolegom, že tieto návrhy budú trošku rozsiahle a že nie sú v spoločnej správe, pretože som ich nepredniesla na rokovaní gestorského výboru - výboru pre zdravotníctvo a sociálne veci. Stalo sa tak z toho dôvodu, že tieto moje pozmeňujúce návrhy bolo treba prerokovať s ministerstvom práce, sociálnych vecí a rodiny i s ministerstvom financií. A keďže som to stanovisko dostala až po prerokovaní v gestorskom výbore, preto ich predkladám teraz. Mám ich pripravené aj v písomnej podobe, nie v počte 150, ale pre všetky poslanecké kluby, tak by som potom prosila tých záujemcov, predsedov poslaneckých klubov, ktorí budú mať záujem, aby si tieto písomne predložené návrhy vyzdvihli. Sú pripravené tu na stolíku. A teraz mi dovoľte predniesť tie štyri pozmeňujúce a doplňujúce návrhy. Prvý návrh sa týka článku I, kde odporúčam, aby sa za bod 36 vložil nový bod 37, ktorý znie: V § 133 ods. 2 sa na konci pripája táto veta: "Zamestnávateľ je ďalej povinný vypracúvať hodnotenie nebezpečenstiev vyplývajúcich z pracovných procesov a na jeho základe vypracovať zoznam na poskytovanie osobných ochranných pracovných prostriedkov." V nadväznosti na vloženie tohto bodu prečíslovať ďalšie body. Druhý návrh sa týka článku I, kde za bod 41 odporúčam vložiť nový bod 42, ktorý znie: § 140 vrátane poznámok pod čiarou k odkazom 8e a 8f znie: "§ 140 odsek 1. Zamestnávateľ je povinný zabezpečovať zamestnancom vo všetkých zmenách stravovanie zodpovedajúce zásadám správnej výživy priamo na pracoviskách alebo v ich blízkosti. Túto povinnosť nemá voči zamestnancom vyslaným na pracovnú cestu a v prípadoch, keď to vylučujú podmienky výkonu práce na pracoviskách. V kolektívnej zmluve možno rozšíriť okruh fyzických osôb, ktorým zamestnávateľ poskytne stravovanie. To platí aj pre zamestnávateľov, ktorí neprevádzkujú podnikateľskú činnosť." Odsek 2 toho paragrafu bude znieť alebo navrhujem, aby znel: "Zamestnávateľ zabezpečuje stravovanie podľa odseku 1 podávaním jedného teplého hlavného jedla vrátane vhodného nápoja zamestnancovi v priebehu pracovnej zmeny vo vlastnom zariadení, stravovacom zariadení iného zamestnávateľa alebo prostredníctvom právnickej osoby alebo fyzickej osoby, ktorá má oprávnenie poskytovať stravovacie služby. Za pracovnú zmenu sa pritom považuje výkon dlhší ako tri hodiny." Odsek 3: "Zamestnávateľ prispieva na stravovanie podľa odsekov 1 a 2 vo výške 55 % hodnoty jedla, najviac však do výšky 55 % stravného poskytovaného na pracovnej ceste v trvaní 5 až 12 hodín podľa osobitného predpisu." Tu je potom odvolávka 8e: "Okrem toho zamestnávateľ poskytuje aj príspevok podľa osobitného predpisu, odvolávka 8f". Tie prečítam na záver. A odsek 4 v znení: "Stravovanie podľa odseku 1 nemožno nahradiť iným plnením." Odvolávka 8e - Zákon číslo 111/1992 Zb. o cestovných náhradách v znení zákona Národnej rady Slovenskej republiky číslo 53/1994 Z. z. Odvolávka 8f - Zákon Národnej rady Slovenskej republiky číslo 152/1994 Z. z. o Sociálnom fonde a o zmene zákona číslo 286/1992 Zb. o daniach z príjmov v znení neskorších predpisov. V nadväznosti na doplnenie tohto bodu prečíslovať ďalšie body. Pozmeňujúci návrh číslo 3: V článku IX v bode 1 sa na konci vypúšťajú slová "a § 14". A posledný pozmeňujúci návrh číslo 4: V článku IX sa za bod 3 pripája bod 4, ktorý znie: "Nariadenie vlády Československej socialistickej republiky číslo 137/1989 Zb. o závodnom stravovaní". Napriek rozsiahlosti týchto pozmeňujúcich návrhov si dovoľujem dúfať, že ich všetci podporíte, pretože naozaj je to na zlepšenie situácie pracujúcich, hlavne kapitola týkajúca sa závodného stravovania a príspevku naň. Podrobné zdôvodnenie je uvedené v tejto písomnej podobe. Nebudem ho čítať. Ďakujem vám za pozornosť.</seg>
            </u>
            <kinesic type="applause">
               <desc>Potlesk.</desc>
            </kinesic>
            <u xml:id="ParlaMint-SK_1996-06-19-t1m16.u234" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u234.p1">Ďakujem aj ja pani poslankyni. Vážené pani poslankyne, páni poslanci, nedostal som do rozpravy žiadne iné písomné prihlášky. Pýtam sa preto, či sa ešte niekto hlási. <note>Nikto.</note> Ak nie, končím rozpravu k tomuto bodu programu. Pýtam sa pani ministerky Keltošovej, či sa chce vyjadriť. Nech sa páči. Ministerka práce, sociálnych vecí a rodiny SR O. Keltošová: Vážený pán predseda, vážená snemovňa, pokiaľ som si stihla zapísať, pozmeňujúce návrhy prišli od pána poslanca Benčíka. Pán poslanec Brocka nemal pozmeňujúce návrhy a pani poslankyňa Aibeková predniesla svoj pozmeňujúci návrh. Dovoľte, aby som sa v poradí, v akom jednotliví poslanci vystupovali, vyjadrila k pozmeňujúcim návrhom. Pán poslanec Benčík navrhoval v bode 24 § 58a doplniť "inak je skončenie pracovného pomeru neplatné". Chcela by som uviesť, že ak zamestnávateľ nesplní svoju povinnosť informovať príslušný územný orgán práce o hromadnom prepúšťaní najmenej jeden mesiac pred začatím hromadného prepúšťania, zvyšujeme mu sankcie z pôvodných 100 000 na 500 000 korún a hornú hranicu zvyšujeme z 500 tisíc na jeden milión korún. Takže myslíme si, že aj toto zvýšenie z pol milióna na milión korún môže byť určitou motiváciou a malo by byť motiváciou pre zamestnávateľov, aby, tak ako ste povedali, pán poslanec, si už vopred nezakalkulovali sankcie do svojich nákladov. Okrem toho sankcionovať neplatnosť výpovede nie je možné, pretože § 242 odsek 2 Zákonníka práce toto zakazuje. Tam je len informačná povinnosť. Pokiaľ sa táto informačná povinnosť nesplní, nastupuje sankcia, ktorá, ako som už povedala, bola zvýšená. Podľa názoru právnikov je len ten právny úkon neplatný, na ktorý sa neudelil predpísaný súhlas príslušného orgánu alebo ktorý sa neurobil formou predpísanou týmto zákonníkom. A § 58 odsek 3 je len informačná povinnosť, ak ste si prečítali, čiže v tomto prípade ani zo smernice o hromadnom prepúšťaní nevyplýva táto povinnosť. Čiže ja by som sa odvolala na smernicu, takisto by som sa odvolala na § 58 odsek 3 Zákonníka práce, kde sa ukladá výlučne informačná povinnosť. Preto, pán poslanec, navrhujem tento váš pozmeňujúci návrh neprijať. Ostatné body, ktoré predniesol pán spoločný spravodajca, zrejme zdôvodní vo svojom záverečnom slove. Pokiaľ ide ešte o vystúpenie pána poslanca Brocku k § 102, § 58 a § 251a, b, c, vzhľadom na skutočnosť, o ktorej som hovorila, na prechodné obdobie do prijatia nového Zákonníka práce upravujeme to v tejto novele takým spôsobom, akým je to upravené. To znamená, že sme akceptovali povinnosť informovať priamo zamestnancov tam, kde nie sú odborové organizácie. Je to v predkladanom návrhu novely Zákonníka práce. Takisto pokiaľ ide o odškodňovanie pracovných úrazov do zriadenia novej úrazovej poisťovne, ako som povedala vo svojom úvodnom slove, naďalej táto povinnosť zostáva tak, ako je to doteraz, na Slovenskej poisťovni, akciovej spoločnosti. Myslím si, že v transformačnom období by bolo chybné robiť nejaké základné veľké zmeny, pokiaľ nie je pripravené úplne nové znenie, nová právna úprava Zákonníka práce. Budete mať možnosť ju za krátky čas posúdiť. K ostatným návrhom, resp. vyjadreniam nezaujímam žiadne stanovisko. Myslím si, že by bolo potrebné konkretizovať, ktoré odborové zväzy, pán poslanec Brocka, si nedohodli v kolektívnych zmluvách o týždeň dlhšiu dovolenku, pretože u nás sú uložené všetky kolektívne zmluvy vyššieho stupňa. Na našom ministerstve robíme aj expertízu kolektívnych zmlúv, takže mám informáciu, že právna úprava, ktorú teraz predkladám, nemala žiadny vplyv na kolektívne vyjednávanie, pokiaľ išlo o týždeň dovolenky alebo o ďalšie veci, ktoré sa v kolektívnych zmluvách dohodli. Ak máte vedomosť, ktorý konkrétny odborový zväz postupoval tak, ako ste hovorili, budem rada a budem vám vďačná za informáciu. Ďakujem.</seg>
            </u>
            <kinesic type="applause">
               <desc>Potlesk.</desc>
            </kinesic>
            <u xml:id="ParlaMint-SK_1996-06-19-t1m16.u235" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u235.p1">Ďakujem, pani ministerka. Pýtam sa pána spoločného spravodajcu, či sa chce vyjadriť k rozprave. Nech sa páči.</seg>
            </u>
            <u xml:id="ParlaMint-SK_1996-06-19-t1m16.u236" who="#FrantišekŠvec.1942" ana="#regular">
               <seg xml:id="ParlaMint-SK_1996-06-19-t1m16.u236.p1">Vážené kolegyne, kolegovia, len stručne o tých bodoch spoločnej správy, ktoré v rozprave boli spomenuté. K bodu 1 pán poslanec Benčík navrhuje, aby bol tento bod schválený. Po porade s odbornými pracovníkmi ministerstva je práve tá záležitosť, o ktorej on hovorí, že nové organizácie, ktoré môžu byť zriadené obcou a iné príspevkové organizácie, by práve v zmysle tej úpravy mohli upravovať bez ohľadu na rozpočet zriaďovateľa rôzne príspevky a pracovnoprávne nároky. Takže z toho dôvodu nebudem odporúčať bod 1 schváliť. K bodu 2, kde výraz "ustanoviť nariadením" sa navrhuje nahradiť slovami "vydať nariadenie, ktoré ustanoví", mám len také vysvetlenie. Legislatívci tvrdia, že je to proste ťažkopádnejšie a v legislatívnej praxi je takáto formulácia neobvyklá. V Zákonníku práce v mnohých článkoch je štylizácia "vláda môže ustanoviť nariadením", "vláda ustanoví nariadením", takže takisto neodporúčam, aby bol pozmeňujúci návrh číslo 2 prijatý. Len toľko na vysvetlenie, pán predseda, môžeme pristúpiť k hlasovaniu o bodoch spoločnej správy.</seg>
            </u>
            <u xml:id="ParlaMint-SK_1996-06-19-t1m16.u237" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u237.p1">Ďakujem pekne. Prosím, pán spoločný spravodajca, uvádzajte hlasovanie, najskôr pripomienky k spoločnej správe.</seg>
            </u>
            <u xml:id="ParlaMint-SK_1996-06-19-t1m16.u238" who="#FrantišekŠvec.1942" ana="#regular">
               <seg xml:id="ParlaMint-SK_1996-06-19-t1m16.u238.p1">Vzhľadom na pripomienky odporúčam, aby sme o každom bode hlasovali osobitne. Bod číslo 1 spoločnej správy odporúčam neprijať.</seg>
            </u>
            <u xml:id="ParlaMint-SK_1996-06-19-t1m16.u239" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u239.p1">Prosím, prezentujme sa a hneď hlasujme. Hlasujeme o bode spoločnej správy číslo 1 s odporúčaním neprijať ho. <note type="narrative">Hlasovanie.</note> Prezentovalo sa 112 poslancov. Za návrh hlasovalo 39 poslancov. Proti návrhu hlasovalo 51 poslancov. Hlasovania sa zdržalo 20 poslancov. Nehlasovali 2 poslanci. Takže sme neprijali tento bod spoločnej správy.</seg>
            </u>
            <u xml:id="ParlaMint-SK_1996-06-19-t1m16.u240" who="#FrantišekŠvec.1942" ana="#regular">
               <seg xml:id="ParlaMint-SK_1996-06-19-t1m16.u240.p1">Bod číslo 2 spoločnej správy, ako som už uviedol, odporúčam z týchto dôvodov neprijať.</seg>
            </u>
            <u xml:id="ParlaMint-SK_1996-06-19-t1m16.u241" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u241.p1">Takže hlasujeme o bode 2 spoločnej správy, takisto s odporúčaním neprijať ho. <note type="narrative">Hlasovanie.</note> Prezentovalo sa 117 poslancov. Za návrh hlasovalo 31 poslancov. Proti návrhu hlasovalo 60 poslancov. Hlasovania sa zdržalo 26 poslancov. Neprijali sme ani tento bod spoločnej správy.</seg>
            </u>
            <u xml:id="ParlaMint-SK_1996-06-19-t1m16.u242" who="#FrantišekŠvec.1942" ana="#regular">
               <seg xml:id="ParlaMint-SK_1996-06-19-t1m16.u242.p1">Podľa bodu číslo 3 odporúčam schváliť navrhované doplnenie článku I v bode 23. Čiže bod číslo 3 odporúčam prijať.</seg>
            </u>
            <u xml:id="ParlaMint-SK_1996-06-19-t1m16.u243" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u243.p1">Takže budeme hlasovať o bode číslo 3 spoločnej správy s odporúčaním prijať ho. <note type="narrative">Hlasovanie.</note> Prezentovalo sa 118 poslancov. Za návrh hlasovalo 115 poslancov. Proti návrhu nehlasoval nikto. Hlasovania sa zdržali 2 poslanci. Nehlasoval 1 poslanec. Prijali sme bod číslo 3 spoločnej správy.</seg>
            </u>
            <u xml:id="ParlaMint-SK_1996-06-19-t1m16.u244" who="#FrantišekŠvec.1942" ana="#regular">
               <seg xml:id="ParlaMint-SK_1996-06-19-t1m16.u244.p1">K bodu 4 mám malé vysvetlenie. Bol som upozornený, že som v spoločnej správe predniesol upravené znenie toho bodu. Takže navrhujem najprv neschváliť pôvodné znenie a potom hlasovať o upravenom znení, ktoré som predniesol. <vocal type="noise"><desc>Hlasy zo sály.</desc></vocal> Áno, potom ho prečítam. Predtým? Nech sa páči.</seg>
            </u>
            <u xml:id="ParlaMint-SK_1996-06-19-t1m16.u245" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u245.p1">Pán poslanec ho čítal. Ide o článok I bod 24, kde sa hovorí, "alebo ak u zamestnancov". To myslíte, áno?</seg>
            </u>
            <u xml:id="ParlaMint-SK_1996-06-19-t1m16.u246" who="#FrantišekŠvec.1942" ana="#regular">
               <seg xml:id="ParlaMint-SK_1996-06-19-t1m16.u246.p1">Ale môžem to prečítať ešte raz. Odporúčam schváliť to v upravenom znení takto: v článku I bod 24 v § 58a ods. 2 v prvej vete za slovami "s príslušným odborovým orgánom" vložiť slová "alebo ak u zamestnávateľa nepôsobí odborová organizácia priamo so zamestnancami, na ktorých sa hromadné prepúšťanie vzťahuje". A v druhej vete za slovami "príslušný odborový orgán" vložiť "alebo priamo zamestnanci".</seg>
            </u>
            <u xml:id="ParlaMint-SK_1996-06-19-t1m16.u247" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u247.p1">Dobre. Čiže budeme hlasovať o bode číslo 4, aby sme ho zrušili.</seg>
            </u>
            <u xml:id="ParlaMint-SK_1996-06-19-t1m16.u248" who="#FrantišekŠvec.1942" ana="#regular">
               <seg xml:id="ParlaMint-SK_1996-06-19-t1m16.u248.p1">Bod číslo 4 spoločnej správy odporúčam neprijať.</seg>
            </u>
            <u xml:id="ParlaMint-SK_1996-06-19-t1m16.u249" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u249.p1">Prosím, hlasujeme o bode číslo 4 spoločnej správy s odporúčaním neprijať ho. <note type="narrative">Hlasovanie.</note> Prezentovalo sa 117 poslancov. Za návrh hlasovali 2 poslanci. Proti návrhu hlasovalo 90 poslancov. Hlasovania sa zdržalo 25 poslancov. Takže sme neprijali tento bod spoločnej správy.</seg>
            </u>
            <u xml:id="ParlaMint-SK_1996-06-19-t1m16.u250" who="#FrantišekŠvec.1942" ana="#regular">
               <seg xml:id="ParlaMint-SK_1996-06-19-t1m16.u250.p1">Teraz odporúčam hlasovať o novom znení tohto bodu, ktoré som pred chvíľou prečítal. Odporúčam ho prijať.</seg>
            </u>
            <u xml:id="ParlaMint-SK_1996-06-19-t1m16.u251" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u251.p1">Hlasujeme o bode číslo 4 so zmenou, ktorú predniesol spoločný spravodajca s odporúčaním prijať ho. <note type="narrative">Hlasovanie.</note> Prezentovalo sa 120 poslancov. Za návrh hlasovalo 120 poslancov. Proti návrhu nehlasoval nikto. Hlasovania sa nezdržal nikto. Čiže sme prijali tento bod spoločnej správy.</seg>
            </u>
            <u xml:id="ParlaMint-SK_1996-06-19-t1m16.u252" who="#FrantišekŠvec.1942" ana="#regular">
               <seg xml:id="ParlaMint-SK_1996-06-19-t1m16.u252.p1">Pán poslanec Benčík predniesol pozmeňujúci návrh k bodu 24 - v § 58a ods. 3 doplniť na konci odseku text o slová "inak je skončenie pracovného pomeru neplatné". Pani ministerka vysvetlila, že sankčné postihy sú tam dostačujúce, aby zabránili špekulatívnym konaniam podnikateľov. Z toho dôvodu návrh odporúčam neprijať.</seg>
            </u>
            <u xml:id="ParlaMint-SK_1996-06-19-t1m16.u253" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u253.p1">Prosím, hlasujeme o návrhu pána poslanca Benčíka s odporúčaním spoločného spravodajcu neprijať ho. <note type="narrative">Hlasovanie.</note> Prezentovalo sa 119 poslancov. Za návrh hlasovalo 39 poslancov. Proti návrhu hlasovalo 48 poslancov. Hlasovania sa zdržalo 32 poslancov. Neprijali sme tento návrh.</seg>
            </u>
            <u xml:id="ParlaMint-SK_1996-06-19-t1m16.u254" who="#FrantišekŠvec.1942" ana="#regular">
               <seg xml:id="ParlaMint-SK_1996-06-19-t1m16.u254.p1">Pani poslankyňa Aibeková predniesla 4 pozmeňujúce návrhy. Všetky 4 kvalitatívne zlepšujú zákonník v prospech zamestnancov, preto sa pýtam pani Aibekovej, či súhlasí, aby sme o nich hlasovali spoločne.</seg>
            </u>
            <u xml:id="ParlaMint-SK_1996-06-19-t1m16.u255" who="#MartaAibeková.1947" ana="#regular">
               <seg xml:id="ParlaMint-SK_1996-06-19-t1m16.u255.p1">Nie je to možné, pretože každý sa týka iného paragrafu. Musíme hlasovať osobitne, ale myslím, že ich nemusíte čítať, pretože som ich rozdala v písomnej podobe každému poslaneckému klubu, to čítanie by bolo pomerne rozsiahle. Takže osobitne, ale navrhujem, aby ste ich znovu nečítali.</seg>
            </u>
            <u xml:id="ParlaMint-SK_1996-06-19-t1m16.u256" who="#FrantišekŠvec.1942" ana="#regular">
               <seg xml:id="ParlaMint-SK_1996-06-19-t1m16.u256.p1">Ďakujem. Pán predseda, môžeme hlasovať o pozmeňujúcom návrhu pani Aibekovej číslo 1. Odporúčam ho prijať.</seg>
            </u>
            <u xml:id="ParlaMint-SK_1996-06-19-t1m16.u257" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u257.p1">Hlasujeme o prvom pozmeňujúcom návrhu pani poslankyne Aibekovej s odporúčaním spravodajcu prijať ho. <note type="narrative">Hlasovanie.</note> Prezentovalo sa 116 poslancov. Za návrh hlasovalo 104 poslancov. Proti návrhu nehlasoval nikto. Hlasovania sa zdržalo 11 poslancov. Nehlasoval 1 poslanec. Prijali sme tento návrh. Nech sa páči, pán spravodajca.</seg>
            </u>
            <u xml:id="ParlaMint-SK_1996-06-19-t1m16.u258" who="#FrantišekŠvec.1942" ana="#regular">
               <seg xml:id="ParlaMint-SK_1996-06-19-t1m16.u258.p1">Druhý pozmeňujúci návrh pani poslankyne Aibekovej odporúčam prijať.</seg>
            </u>
            <u xml:id="ParlaMint-SK_1996-06-19-t1m16.u259" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u259.p1">Prosím, prezentujme sa a hlasujme. Druhý návrh spravodajca odporúča prijať. <note type="narrative">Hlasovanie.</note> Prezentovalo sa 117 poslancov. Za návrh hlasovalo 95 poslancov. Proti návrhu nehlasoval nikto. Hlasovania sa zdržalo 22 poslancov. Prijali sme aj tento pozmeňujúci návrh.</seg>
            </u>
            <u xml:id="ParlaMint-SK_1996-06-19-t1m16.u260" who="#FrantišekŠvec.1942" ana="#regular">
               <seg xml:id="ParlaMint-SK_1996-06-19-t1m16.u260.p1">Tretí pozmeňujúci návrh pani poslankyne Aibekovej odporúčam prijať.</seg>
            </u>
            <u xml:id="ParlaMint-SK_1996-06-19-t1m16.u261" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u261.p1">Hlasujeme o treťom pozmeňujúcom návrhu. Spoločný spravodajca ho odporúča prijať. <note type="narrative">Hlasovanie.</note> Prezentovalo sa 111 poslancov. Za návrh hlasovalo 95 poslancov. Proti návrhu hlasoval 1 poslanec. Hlasovania sa zdržalo 14 poslancov. Nehlasoval 1 poslanec. Prijali sme aj tento pozmeňujúci návrh.</seg>
            </u>
            <u xml:id="ParlaMint-SK_1996-06-19-t1m16.u262" who="#FrantišekŠvec.1942" ana="#regular">
               <seg xml:id="ParlaMint-SK_1996-06-19-t1m16.u262.p1">Štvrtý pozmeňujúci návrh pani poslankyne Aibekovej odporúčam prijať.</seg>
            </u>
            <u xml:id="ParlaMint-SK_1996-06-19-t1m16.u263" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u263.p1">Hlasujeme o ďalšom pozmeňujúcom návrhu pani poslankyne Aibekovej s návrhom pána spoločného spravodajcu prijať ho. <note type="narrative">Hlasovanie.</note> Prezentovalo sa 109 poslancov. Za návrh hlasovalo 94 poslancov. Proti návrhu nehlasoval nikto. Hlasovania sa zdržalo 15 poslancov. Prijali sme tento pozmeňujúci návrh.</seg>
            </u>
            <u xml:id="ParlaMint-SK_1996-06-19-t1m16.u264" who="#FrantišekŠvec.1942" ana="#regular">
               <seg xml:id="ParlaMint-SK_1996-06-19-t1m16.u264.p1">Vážený pán predseda, hlasovali sme o všetkých pozmeňujúcich návrhoch, ktoré vyplynuli z rozpravy a zo spoločnej správy. Preto odporúčam, aby sme hlasovali o zákone ako celku s prijatými pozmeňujúcimi návrhmi.</seg>
            </u>
            <u xml:id="ParlaMint-SK_1996-06-19-t1m16.u265" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u265.p1">Ďakujem. V súlade s ustanovením § 26 ods. 1 zákona o rokovacom poriadku budeme hlasovať o návrhu zákona ako celku v znení schválených pozmeňujúcich návrhov. Prosím, prezentujme sa a hneď hlasujme. Spoločný spravodajca odporúča návrh zákona...</seg>
            </u>
            <u xml:id="ParlaMint-SK_1996-06-19-t1m16.u266" who="#FrantišekŠvec.1942" ana="#regular">
               <seg xml:id="ParlaMint-SK_1996-06-19-t1m16.u266.p1">Odporúčam ho prijať.</seg>
            </u>
            <note type="narrative">Hlasovanie.</note>
            <u xml:id="ParlaMint-SK_1996-06-19-t1m16.u267" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u267.p1">Prezentovalo sa 121 poslancov. Za návrh hlasovalo 121 poslancov. <kinesic type="applause"><desc>Potlesk.</desc></kinesic> Proti návrhu nehlasoval nikto. Hlasovania sa nezdržal nikto. Ďakujem vám, pán spoločný spravodajca, aj vám, pani poslankyne, páni poslanci, a ďakujem aj pani ministerke za dobrý zákon.</seg>
            </u>
            <u xml:id="ParlaMint-SK_1996-06-19-t1m16.u268" who="#FrantišekŠvec.1942" ana="#regular">
               <seg xml:id="ParlaMint-SK_1996-06-19-t1m16.u268.p1">Aj ja ďakujem za spoluprácu.</seg>
            </u>
            <u xml:id="ParlaMint-SK_1996-06-19-t1m16.u269" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u269.p1">Pani ministerka už nemôže otvoriť rozpravu, pretože zákon sme prijali, ale žiada si slovo. Ministerka práce, sociálnych vecí a rodiny SR O. Keltošová: Vážený pán predseda, vážené pani poslankyne, páni poslanci, dovoľte, aby som sa vám poďakovala. Som v parlamente od roku 1990, ale nepamätám si taký prípad, okrem odhlasovania predčasných volieb, aby sa jednomyseľne snemovňa zjednotila a jednomyseľne zákon odhlasovala. Ešte raz ďakujem opozícii a ďakujem aj koalícii.</seg>
            </u>
            <kinesic type="applause">
               <desc>Potlesk.</desc>
            </kinesic>
            <u xml:id="ParlaMint-SK_1996-06-19-t1m16.u270" who="Kováč, M." ana="#regular">
               <seg xml:id="ParlaMint-SK_1996-06-19-t1m16.u270.p1">Vážený pán predseda, vážení členovia vlády, vážené pani poslankyne, páni poslanci, o chvíľu budete opäť prerokúvať zákon o nadáciách. Moje rozhodnutie o vrátení zákona na opätovné prerokovanie Národnou radou, ako aj dôvody, ktoré ma viedli k využitiu tohto podľa môjho názoru vážneho ústavného prostriedku, máte uvedené v tlači číslo 429. Napriek tomu by som sa, vážené pani poslankyne, vážení páni poslanci, rád spolu s vami zamyslel nad filozofiou posudzovaného zákona a poukázal na tie jeho časti, ktoré podľa mňa najvýraznejšie zasiahnu do života nadácií a plnenia ich úloh. Východiskom na posúdenie problematiky nadácií je zodpovedanie si otázky, či nadácie vykonávajú spoločensky žiaducu činnosť. Ak sa zhodneme na tom, že ide o činnosť verejnoprospešnú a pre občanov i štát užitočnú, som toho názoru, že aj štát by mal svojím zákonodarstvom takúto činnosť podporiť a vytvoriť také podmienky na existenciu a činnosť nadácií, ktoré budú rozvíjať a využívať každú iniciatívu na rozvoj spoločensky užitočnej práce. Pripomienky uvedené v mojom rozhodnutí o vrátení posudzovaného zákona možno v podstate rozdeliť do dvoch základných skupín. Prvú tvoria tie, ktoré menia postavenie nadácií v spoločnosti a zasahujú do ich činnosti takým výrazným spôsobom, že u mnohých vytvoria stav ich faktickej likvidácie. Druhou je pripomienka, ktorá poukazuje na nesúlad zákona so záväzkom Slovenskej republiky ako pridruženej krajiny vo vzťahu k Európskej únii. Vážená Národná rada, podobne, ako to už v priebehu prijímania posudzovaného zákona zhodne konštatovali poslanci koaličných i opozičných strán, o potrebe právnej regulácie postavenia nadácií a ich činností ani ja nemám žiadne pochybnosti. Právna úprava o nadáciách v Občianskom zákonníku v § 20b a nasledujúcich sa javí ako naozaj nedostatočná. Jednak je to preto, že úprava je len rámcová a aj sám Občiansky zákonník predpokladá prijatie osobitného zákona. Ale je to aj preto, že po roku 1989 vznikol rad nadácií, ktoré svojím poslaním a formami činnosti sú skôr iným typom neziskových organizácií. Ich právna forma nadácie bola zvolená viac-menej z dôvodu neexistencie inej právnej úpravy. Po prijatí posudzovaného zákona nadácie, ktoré nezodpovedajú vymedzeniu v ňom uvedenom, sa budú musieť transformovať na iné typy právnických osôb, a ak právna úprava iných typov neziskových organizácií nebude uzákonená, budú musieť zaniknúť. Z tohto dôvodu považujem za nevyhnutné prerokovať zákon o nadáciách spolu so zákonmi, ktoré upravia právne postavenie neziskových všeobecne prospešných subjektov, neinvestičných fondov so všeobecne prospešným zameraním a ktoré nadobudnú účinnosť k tomu istému dňu. Vychádzam z predpokladu, že nadácie plnia mimoriadne osožné a spoločensky veľmi užitočné funkcie v humanitnej alebo inej všeobecne prospešnej oblasti. Preto treba všetkým, ktorí v orgánoch nadácií dobrovoľne a bezplatne pracujú, a všetkým, ktorí nadáciám finančne prispievajú, úprimne poďakovať, ale najmä ich ďalšiu činnosť náležite stimulovať. Posudzovaný zákon to však nerobí, naopak, nadácie neprimerane obmedzuje, ba rad z nich, najmä tie, ktoré nemajú väčší majetok, s najväčšou pravdepodobnosťou zlikviduje. Vážená Národná rada, možno, pravda, súhlasiť s tým, že štát má vykonávať dohľad nad nadáciami, aby zabránil daňovým únikom, ak by nadácie vykonávali podnikateľskú činnosť, a aby zabránil možnosti obohacovania sa funkcionárov alebo pracovníkov nadácií z prostriedkov nadácie. Na účely tohto dohľadu používajú štáty Európskej únie rôzne mechanizmy a poistky, ale len v nevyhnutnom rozsahu. Naproti tomu posudzovaný zákon prevzal v podstate všetky známe dohliadacie mechanizmy, povýšil ich na úroveň kontroly a pridal k nim aj také, ktoré sa v krajinách Európskej únie buď vôbec nepoužívajú, alebo sa používajú v inom zmysle. Nemôže preto uspokojiť napríklad poukázanie na to, že minimálnu výšku základného imania požaduje aj Dánsko, ak uvedený štát nepozná rad iných obmedzení a kontrolných mechanizmov upravených v našom zákone o nadáciách. Zákonu z 22. mája vyčítam aj to, že v podstate upravuje postavenie a činnosť takých nadácií, ktoré u nás nie sú, pričom neumožňuje existenciu nadácií, ktoré tu už pôsobia a vykonávajú užitočnú činnosť. Zákon zodpovedá predovšetkým typu tzv. verejných nadácií a nie nadácií súkromných. Za verejnú nadáciu nepovažujem totiž nadáciu s verejnoprospešným účelom, nakoľko takýto účel majú všetky mne známe a u nás jestvujúce nadácie, ale nadáciu dotovanú zo štátnych, obecných alebo iných verejných prostriedkov. Za súkromnú považujem pritom nadáciu, ktorej prostriedky pochádzajú zo súkromných zdrojov. V takto chápanej verejnej nadácii sú potom nielen dohliadacie, ale aj kontrolné mechanizmy zo strany štátu plne opodstatnené, lebo kontrolujú používanie štátnych a obecných peňazí. V súkromných nadáciách, teda takých, aké u nás pôsobia, je však situácia iná, aj keď výnimočne dostane súkromná nadácia príspevok z verejného zdroja, existuje dosť spôsobov a prostriedkov na kontrolu zo strany štátu. Ani z hľadiska rozsahu a charakteru činností nadácií zákon nezohľadňuje podmienky a potreby Slovenska. Typ nadácií, ktoré upravuje posudzovaný zákon, v podstate zodpovedá takým nadáciám, akou je nadácia Alfréda Nobela. Tá má celé imanie kapitalizované do vkladov a cenných papierov a výnosy vrátane úrokov používa na finančné ohodnotenie udelených cien. My však - pokiaľ viem - nadáciu takého typu nemáme. Preto prežijú iba nadácie, ktoré majú nehnuteľný, prípadne hnuteľný majetok v hodnote 100 000 korún, napríklad v podobe zariadenia a v tomto zariadení trvale uskutočňujú svoju humanitnú činnosť. Ale také nadácie, ak vôbec jestvujú, predstavujú iba nepatrný zlomok z počtu všetkých nadácií. Ostatné, ak nezískajú požadovanú sumu základného imania, ktorú však nebudú môcť použiť, zaniknú a s nimi sa skončí aj ich všeobecne prospešná, pre občanov vysoko užitočná činnosť. Vážené pani poslankyne, vážení páni poslanci, chcel by som na vás apelovať, aby ste pri opätovnom prerokúvaní zákona vychádzali z preukázateľných poznatkov o činnosti nadácií u nás, o množstve spoločensky záslužnej práce, ktorú vykonávajú, a o možnostiach štátu nahradiť činnosť na základe zákona zaniknutých nadácií. Mám na mysli tie, ktoré pôsobia v oblasti školstva, zdravotníctva, v oblasti sociálnej starostlivosti o starých ľudí, o zdravotne postihnutých občanov a podobne. Povedzme si otvorene, že štát v tomto období nemá ešte vybudované inštitúty v demokratických štátoch nezastupiteľné a ani nemá dostatok prostriedkov na to, aby tieto spoločensky potrebné náklady uhradil. Nemyslím si tiež, že štát by sa mal usilovať o preberanie výlučnej zodpovednosti vo všetkých oblastiach života. Bolo by to vlastne v rozpore s princípom samosprávy občianskej spoločnosti, s princípom deetatizácie nášho života. V prípade, že štát takúto snahu nemá, potom zvolený postup nemožno hodnotiť inak ako brzdu rozvoja demokratickej spoločnosti a hatenie iniciatívnych činností všetkých tých, ktorí bezplatne pracujú v orgánoch nadácií, a všetkých tých, ktorí nadáciám finančne prispievajú. Že ide vo väčšine prípadov o mimoriadne osožné a spoločensky veľmi žiaduce činnosti, o tom sa už pri prerokovaní zákona povedalo veľa. Mrzí ma však to, že na konkrétne prípady uvedené v rozprave, napríklad nadácie pôsobiace v oblasti školstva, ste pri rozhodovaní o znení zákona nevzali ohľad. Nemôže ma uspokojiť prijaté uznesenie Národnej rady, ktorým žiada vládu predložiť návrhy ďalších zákonov, aj keď ho, samozrejme, vítam. Podľa súčasne platného ústavného stavu niet dostatočnej záruky, že sa podarí v potrebnom termíne tieto právne normy schváliť. Môže tak nastať situácia, ktorá by výrazným spôsobom zasiahla do života spoločnosti. Pri posudzovaní zákona o nadáciách som mal na zreteli práve poslanie nadácií a ich nespochybniteľný význam v humanitnej a inej všeobecne prospešnej oblasti a dôsledky, ktoré nastanú u tých občanov, ktorí sú na činnosť nadácií odkázaní. Vážená Národná rada, pri prerokúvaní zákona sa poukazovalo na to, že zákon zodpovedá právnym úpravám platným v štátoch Európskej únie. Žiaľ, musím konštatovať, že to tak nie je. Posudok z 10. mája 1996, vypracovaný pre Európsku komisiu, je viac ako kritický, ba až odmietavý. Prijatý zákon obsahuje značné rozdiely voči právu členských štátov Európskej únie a nezodpovedá stanovisku Európskeho nadačného centra. Kriticky sa k zákonu počas druhého zasadnutia Spoločného parlamentného výboru Európskej únie a Slovenskej republiky v Bruseli vyjadril komisár Európskej komisie Hans van den Broek. Slovenská republika sa uchádza o členstvo v európskych hospodárskych a bezpečnostných štruktúrach. V Asociačnej dohode sa zaviazala harmonizovať svoj právny poriadok s právom Európskej únie. Plnenie tohto záväzku je obsiahnuté aj v programovom vyhlásení našej vlády. Nemôžem sa stotožniť s argumentáciou, že takto koncipovaný zákon je vyjadrením našej suverenity. Suverenita neznamená, že netreba dodržiavať medzinárodné záväzky vrátane Dohody o pridružení k Európskej únii, a preto nevidím žiadne politické prekážky na prijatie takého znenia zákona o nadáciách, ktoré bude požiadavkám Európskej únie zodpovedať. Slovenská republika tak konkrétnym krokom potvrdí deklarovaný záujem o vstup do európskych štruktúr. Opätovným schválením zákona, bez zásadných zmien, vyšleme z tohto parlamentu negatívny signál do demokratického sveta. Vedome tak prispejete k zhoršeniu našich šancí na integráciu do európskych štruktúr už v prvej etape rozširovania NATO a Európskej únie. Keď z tejto schôdze parlamentu nevyšlete pozitívne signály, potvrdíme stále silnejšie znejúce hlasy o našej nezrelosti na pozvanie na konzultácie v rámci prvej etapy rozširovania NATO a Európskej únie. Prestaňme hazardovať s ďalším osudom našich občanov a nášho štátu. Vážené pani poslankyne, vážení páni poslanci, vo svojom vystúpení som sa snažil poukázať na širšie spoločenské a politické súvislosti činnosti nadácií a vami schváleného zákona. Zákon, podľa môjho názoru, principiálne nezodpovedá postaveniu nadácií v demokratickej spoločnosti. Nedostatočne rešpektuje samosprávne princípy fungovania nadácií a bezdôvodne zužuje nadačné spektrum iba na jediný typ. Tento typ nezodpovedá však majetkovým a príjmovým pomerom v štáte, ani reálnej situácii v postavení a fungovaní väčšiny existujúcich nadácií. Poukázal som na to, že prijímanie len jednej právnej normy, upravujúcej len jednu časť tretieho sektora nie je správne a nemôže priniesť pre našu spoločnosť úžitok. Práve naopak, dôsledky, ktoré pre značnú časť subjektov pôsobiacich v oblasti verejnoprospešných činností nastanú, považujem za také závažné, že vám navrhujem, aby ste zákon o nadáciách pri opätovnom prerokúvaní neschválili. Nezabúdajte, že našu právnu úpravu nadácií sleduje takmer celý demokratický svet! Ďakujem za pozornosť.</seg>
            </u>
            <kinesic type="applause">
               <desc>Potlesk.</desc>
            </kinesic>
            <u xml:id="ParlaMint-SK_1996-06-19-t1m16.u271" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u271.p1">Ďakujem pánu prezidentovi za odôvodnenie vráteného zákona. Vážené pani poslankyne, páni poslanci, spoločným spravodajcom pri schvaľovaní zákona bol pán poslanec Kunc. Keďže je dlhšie chorý, výbor uznesením rozhodol, že spravodajcom bude predseda výboru pán Brňák. Prosím, pán predseda, aby ste uviedli spoločnú správu výborov.</seg>
            </u>
            <u xml:id="ParlaMint-SK_1996-06-19-t1m16.u272" who="#PeterBrňák.1959" ana="#regular">
               <seg xml:id="ParlaMint-SK_1996-06-19-t1m16.u272.p1">Ďakujem. Vážený pán prezident, vážený pán predseda, vážený pán minister, panie poslankyne a páni poslanci, dovoľte, aby som vás ako spoločný spravodajca oboznámil so spoločnou správou pod parlamentným číslom 429a. Zákon Národnej rady Slovenskej republiky z 22. mája 1996 o nadáciách vrátený prezidentom Slovenskej republiky na opätovné prerokovanie Národnou radou Slovenskej republiky pridelil predseda Národnej rady Slovenskej republiky rozhodnutím číslo 1025 z 5. júna 1996 na prerokovanie Ústavnoprávnemu výboru Národnej rady Slovenskej republiky, Výboru Národnej rady Slovenskej republiky pre financie, rozpočet a menu, Výboru Národnej rady Slovenskej republiky pre hospodárstvo, privatizáciu a podnikanie, Výboru Národnej rady Slovenskej republiky pre pôdohospodárstvo, Výboru Národnej rady Slovenskej republiky pre verejnú správu, územnú samosprávu a národnosti, Výboru Národnej rady Slovenskej republiky pre zdravotníctvo a sociálne veci, Výboru Národnej rady Slovenskej republiky pre obranu a bezpečnosť, Zahraničnému výboru Národnej rady Slovenskej republiky, Výboru Národnej rady Slovenskej republiky pre vzdelanie, vedu, kultúru a šport a Výboru Národnej rady Slovenskej republiky pre životné prostredie a ochranu prírody v lehote do 19. júna 1996 a súčasne určil Ústavnoprávny výbor Národnej rady Slovenskej republiky na skoordinovanie stanovísk výborov Národnej rady Slovenskej republiky s tým, že sa stanoviská výborov Národnej rady Slovenskej republiky premietnu v spoločnej správe výborov Národnej rady Slovenskej republiky. Určené výbory prezidentom Slovenskej republiky vrátený zákon Národnej rady Slovenskej republiky o nadáciách prerokovali v určenej lehote. Ústavnoprávny výbor, výbor pre financie, rozpočet a menu, výbor pre hospodárstvo, privatizáciu a podnikanie, výbor pre pôdohospodárstvo, výbor pre verejnú správu, územnú samosprávu a národnosti, zahraničný výbor, výbor pre zdravotníctvo a sociálne veci, výbor pre vzdelanie, vedu, kultúru a šport neprijali uznesenie o výsledku prerokovania zákona Národnej rady Slovenskej republiky z 22. mája 1996 o nadáciách vrátený prezidentom Slovenskej republiky na opätovné prerokovanie Národnou radou Slovenskej republiky, lebo podľa § 48 ods. 1 zákona Slovenskej národnej rady číslo 44/1989 Zb. o rokovacom poriadku Slovenskej národnej rady v znení neskorších predpisov s ním nevyslovila súhlas nadpolovičná väčšina všetkých členov príslušného výboru Národnej rady Slovenskej republiky. Výbor pre obranu a bezpečnosť nesúhlasí s pripomienkami prezidenta Slovenskej republiky uvedenými v rozhodnutí prezidenta Slovenskej republiky z 5. júna 1996 číslo 2418/96-80-129 o vrátení zákona Národnej rady Slovenskej republiky z 22. mája 1996 o nadáciách a odporúča Národnej rade Slovenskej republiky po opätovnom prerokovaní zákon Národnej rady Slovenskej republiky z 22. mája 1996 o nadáciách schváliť. Výbor Národnej rady Slovenskej republiky pre životné prostredie a ochranu prírody odporúča Národnej rade Slovenskej republiky opätovne prerokovať zákon Národnej rady Slovenskej republiky z 22. mája 1996 o nadáciách a neodporúča ho opätovne schváliť. Ako spoločný spravodajca zhodne so stanoviskom Výboru pre obranu a bezpečnosť odporúčam Národnej rade Slovenskej republiky tento zákon schváliť. Týmto hlasovaním sa stane bezpredmetným aj návrh výboru pre životné prostredie a ochranu prírody. Vážený pán predseda, v rámci parlamentnej zvyklosti sa hlásim do rozpravy a prosím o možnosť vystúpenia ako prvý rečník. Ďakujem.</seg>
            </u>
            <u xml:id="ParlaMint-SK_1996-06-19-t1m16.u273" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u273.p1">Ďakujem pekne, pán spoločný spravodajca. Vážené pani poslankyne, páni poslanci, otváram rozpravu k tomuto bodu programu s konštatovaním, že okrem zahlásenej žiadosti mám 4 písomné prihlášky. Na začiatok rozpravy chcem povedať, že pán prezident vo svojom zdôvodnení uvádza a žiada, aby Národná rada Slovenskej republiky pri opätovnom prerokovaní zákona z 22. mája 1996 tento zákon neschválila, čiže podáva námietky proti zákonu ako celku a žiada, aby bol pripravený nový zákon o nadáciách, kde uvádza potom v jednotlivých ustanoveniach nového zákona vykonať odporúčania, ktoré pán prezident aj predniesol. Budeme hlasovať len o zákone ako celku, či ho potvrdíme, alebo či vyhovieme žiadosti pána prezidenta. Nech sa páči, pán spoločný spravodajca, v rámci rozpravy vystupujete ako prvý.</seg>
            </u>
            <u xml:id="ParlaMint-SK_1996-06-19-t1m16.u274" who="#PeterBrňák.1959" ana="#regular">
               <seg xml:id="ParlaMint-SK_1996-06-19-t1m16.u274.p1">Ďakujem. Vážený pán prezident, vážený pán predseda, vážený pán minister, panie poslankyne a páni poslanci, vo svojom vystúpení chcem reagovať, resp. považujem priamo za svoju povinnosť uviesť na pravú mieru také závažné tvrdenie, akým je konštatovanie pána prezidenta, ktoré opätovne viac ráz prízvukoval vo svojom ústnom vystúpení, že parlamentom schválený zákon o nadáciách je v rozpore s koncepciou aproximácie práva Slovenskej republiky s právom Európskej únie, že tento zákon nechce dodržiavať medzinárodné záväzky vrátane dohody o pridružení k Európskej únii. Aby som bol konkrétny, dovolím si teraz odcitovať sporné pasáže priamo z textu. Sú uvedené v časti II body 1 a 6 tohto materiálu. Citujem: "Okrem toho" dodávam, tento zákon "nie je v súlade s Kódexom praxe pre nadácie, ktorý z poverenia Európskej komisie vytvorilo Európske nadačné centrum, a tým ani s koncepciou aproximácie práva Slovenskej republiky s právom Európskej únie a jej členov." Ďalej: "Posudzovaný zákon, napriek programovému vyhláseniu vlády, ktoré schválila Národná rada, nezodpovedá požiadavke harmonizácie právneho poriadku Slovenskej republiky s právom Európskej únie." A nakoniec: "Nemôžem sa stotožniť s argumentáciou, že takto koncipovaný zákon vyjadruje našu suverenitu. Suverenita neznamená, že netreba dodržiavať medzinárodné záväzky vrátane dohody o pridružení k Európskej únii. Neznamená ani to, že by sme nemali plniť prijatý cieľ, ktorý spočíva v smerovaní Slovenskej republiky do európskych integračných procesov." Vážený pán prezident, ak je vôbec možné pripustiť, že materiál pod názvom Koncepcia aproximácie práva Slovenskej republiky s právom Európskej únie vôbec oficiálne existuje, tak tento nič neobsahuje o našej povinnosti harmonizovať tento zákon s právom Európskej únie. V tejto súvislosti považujem za potrebné zdôrazniť, že Kódex praxe pre nadácie, o ktorý sa opierate vo svojom tvrdení, nie je právom Európskej únie v zmysle našich záväzkov. Podobná nepresnosť, ktorú, domnievam sa, nemožno považovať alebo nazvať za omyl, je už citované tvrdenie pána prezidenta, že tento zákon nechce dodržiavať medzinárodné záväzky vrátane dohody o pridružení k Európskej únii. Naše medzinárodné záväzky vo vzťahu k Európskej únii sú dané predovšetkým Asociačnou dohodou, najmä jej článkom 70, jej rozpracovaním v tzv. Bielej knihe, ako aj prípadne inými smernicami či nariadeniami Európskej únie v tejto oblasti. Podľa mojich zistení ani jeden zo spomínaných dokumentov neobsahuje požiadavku harmonizovať vnútroštátny zákon o nadáciách, teda nemožno ani hovoriť o medzinárodnom záväzku Slovenskej republiky voči Európskej únii. Bolo by preto žiaduce, vážený pán prezident, aby som sa vás opýtal, aké medzinárodné záväzky ste mali na mysli, alebo ináč, koho medzinárodné záväzky a voči komu? Ďakujem.</seg>
            </u>
            <kinesic type="applause">
               <desc>Potlesk.</desc>
            </kinesic>
            <u xml:id="ParlaMint-SK_1996-06-19-t1m16.u275" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u275.p1">Ďakujem pánu poslancovi Brňákovi. Medzitým požiadal o vystúpenie pán minister. Nech sa páči, pán minister.</seg>
            </u>
            <u xml:id="ParlaMint-SK_1996-06-19-t1m16.u276" who="Liščák, J." ana="#regular">
               <seg xml:id="ParlaMint-SK_1996-06-19-t1m16.u276.p1">Vážený pán prezident, vážený pán predseda Národnej rady, vážené panie poslankyne, vážení páni poslanci, oceňujem, že pán prezident uznal vo svojom rozhodnutí o vrátení zákona o nadáciách potrebnosť zákona o nadáciách. Zároveň však zákon, ktorý Národná rada Slovenskej republiky schválila dňa 22. mája 1996, hodnotí nám už dobre známymi argumentmi používanými v kampani proti príprave zákona o nadáciách. Viaceré tvrdenia sú iba vo všeobecnej podobe subjektívnych konštatovaní bez uvedenia argumentov, a tak sa o nich nedá ani diskutovať. Žiaľ, v tomto rozhodnutí sú aj omyly, na ktoré by som chcel upozorniť preto, že sa pripisujú na účet vlády ako predkladateľa zákona. Prezident republiky vyčíta schválenému zákonu, že nie je v súlade s Kódexom praxe pre nadácie, vypracovaným Európskym nadačným centrom. A tým vraj, ani s koncepciou aproximácie práva, o čom sa tu už hovorilo. Na margo takéhoto hodnotenia si dovolím upozorniť na znenie Rímskeho dohovoru, ktorý explicitne vylučuje problematiku neziskových organizácií z predmetu právnych úprav príjímaných v orgánoch Európskej únie. Na pôde európskych spoločenstiev existuje v tomto smere iba odporúčanie, aby Európske nadačné centrum, čo je iba záujmová organizácia nadácií, prijalo etický kódex správania sa nadácií. Podľa jeho vzoru si nadácie v národných štátoch majú prijať svoje etické kódexy. V rozhodnutí pána prezidenta sa vytýka vláde, že neaproximuje, ale ona to v tomto prípade nemôže urobiť preto, lebo niet čo aproximovať. V bode II na strane 4 rozhodnutia sa uvádza súhlas s tým, aby štát vykonával dohľad nad nadáciami preto, aby zabránil možnému daňovému úniku, možnému obohateniu sa funkcionárov a pracovníkov nadácie, ako aj praniu špinavých peňazí. Na iné dohliadacie úkony štátu pán prezident nevidí dôvod. Pritom uvádza, že zákon uvedené úlohy značne prekračuje. V čom sú tieto úlohy značne prekročené, uvedené nie je a ani nemôže byť, pretože príklady na takéto konštatovanie v zákone nenájdeme. Rovnako sa v ničom nešpecifikuje konštatovanie, že zákon obsahuje kontrolné mechanizmy, ktoré sa v štátoch Európskej únie vôbec nepoužívajú, a ako príklad sa uvádza povinnosť preukazovať pôvod majetku podľa § 4 ods. 1 a § 35 ods. 2 písm. d). Konštatovanie, že sa takéto mechanizmy v krajinách Európskej únie nepoužívajú, si dovoľujem spochybniť poukazom na ustanovenie francúzskeho zákonodarstva, podľa ktorého už pri vzniku nadácie treba preukázať zdroj imania a jeho pôvod. Táto zásada sa uplatňuje v praxi fungovania nadácií aj neskôr tým, že musia preukazovať pôvod zdrojov na svoju činnosť, t. j. nadobúdanie hnuteľného a nehnuteľného, hmotného či nehmotného majetku. Na margo príkladu, že základné imanie vyžaduje aj dánsky zákon, sa pánom prezidentom konštatuje, že ho takýto argument nemôže uspokojiť, ak uvedený štát nepozná rad iných obmedzení a kontrolných mechanizmov. Pána prezidenta týmto ubezpečujem, že dánsky zákon má aj ďalšie ustanovenia o kontrole. Ako príklad uvádzam § 14 zákona o nadáciách a určitých typoch spolkov, ktorý ustanovuje, že dozorný orgán, a tým je v danom prípade minister spravodlivosti, môže odvolať člena správy alebo riaditeľa, ak nespĺňa podmienku svojprávnosti trvalého bydliska v krajine, ďalej môže pripustiť zmenu znenia v stanovách vrátane jej zlúčenia s inými nadáciami, alebo to, aby nadácia, ktorej prostriedky nie sú v primeranom pomere k cieľom, bola zrušená a kapitál rozdelený. Toto je len menšia časť okruhu právomocí dozorného orgánu, a preto možno dúfať, že s doplnením týchto argumentov bude spokojný aj pán prezident. Predpovede o tom, že nadácie zaniknú v dôsledku limitu základného imania, nepotvrdzuje prax v štátoch, kde sa tento limit zaviedol alebo zavádza. Zavádza sa napríklad aj v Českej republike v oveľa vyššej hodnote majetku ako u nás. K návrhu pána prezidenta na obsahovú stránku nového zákona sa nemôžem vyjadriť, pretože úlohu vypracovať nový zákon mi zatiaľ vláda Slovenskej republiky neustanovila. Na záver svojho vystúpenia chcem ešte dodať konštatovanie, že som potešený tým, že pán prezident nevrátil zákon o nadáciách pre rozpor s Ústavou Slovenskej republiky a ani nenamieta čo len jediný prípad rozpornosti s inými zákonmi. Názory na iné vecné riešenia obsahu zákona sú vyjadrené v rozhodnutí pána prezidenta, na čo má právo. Je na váženej Národnej rade či si ich osvojí, alebo nie. Vláda svoje názory prezentovala a obhájila pri prerokovaní zákona. Ďakujem za pozornosť.</seg>
            </u>
            <kinesic type="applause">
               <desc>Potlesk.</desc>
            </kinesic>
            <u xml:id="ParlaMint-SK_1996-06-19-t1m16.u277" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u277.p1">Ďakujem, pán minister. Pristúpime k rozprave podľa písomných prihlášok. Ako prvý sa prihlásil pán poslanec Lauko.</seg>
            </u>
            <u xml:id="ParlaMint-SK_1996-06-19-t1m16.u278" who="#PeterLauko.1949" ana="#regular">
               <seg xml:id="ParlaMint-SK_1996-06-19-t1m16.u278.p1">Vážený pán prezident, vážený pán predseda, vážený pán minister, dámy a páni, po niekoľkomesačnej diskusii o predloženom návrhu vládneho zákona o nadáciách prerokúvame tento zákon opäť, lebo ho vrátil pán prezident späť do parlamentu. Pri prvom rokovaní za klub Kresťanskodemokratického hnutia vystúpili viacerí poslanci, všetci sme odmietli vládnu predlohu zákona o nadáciách. Zopakujem niektoré argumenty, ktoré sú dôležité a na ktorých trváme. Predkladatelia sa snažili navodiť atmosféru o prebiehajúcej odbornej debate, ktorá si vyžaduje čo najprecíznejšie legislatívne riešenie. Išlo tu však v pozadí o politickú otázku. Už aj podľa "ústretovosti vládnych poslancov" pri schvaľovaní pozmeňujúcich návrhov opozície možno len opäť konštatovať, že vláda neustúpila a ani neustúpi v ničom, čo je pre jej koncepciu moci podstatné. Všetky základné mechanizmy kontroly nad činnosťou nadácií si berie týmto zákonom do svojich rúk - registrácie, výročné správy, hlásenie o darcoch. Navrhovaný zákon je súčasťou budovania autoritatívneho režimu na Slovensku, ktorý nedôveruje slobodnej iniciatíve občana. Štát sa usiluje postupne a systematicky prenikať do každej nezávislej štruktúry. Ďalej poslanci KDH vyjadrili, že nás veľmi mrzí, že vládni poslanci nepodporili v máji tohto roku návrh na stiahnutie tohto materiálu z rokovania 15. schôdze Národnej rady. Navrhovali sme, aby takýto zákon bol prijatý po verejnej diskusii medzi vládou a celým dobrovoľníckym sektorom na Slovensku. Dôvody na takýto postup boli tieto: návrh zákona neprešiel riadnym legislatívnym procesom, neboli prerokované zásady tohto zákona, zástupcovia tretieho sektora sa síce zúčastnili na pripomienkovom konaní, ale predkladatelia neakceptovali ich zásadné výhrady. Vzhľadom na previazanosť tohto zákona s inými zákonmi, napríklad daňovými, o neziskových všeobecnoprospešných organizáciách by bolo žiaduce, aby boli tieto zákony prerokované súčasne. Návrh zákona vyvolal ostrú kritiku nielen doma, ale aj v zahraničí, čo v čase integračného procesu Slovensku škodí a neprispieva dobrému obrazu Slovenska v zahraničí. Základná filozofia zo strany predkladateľa nie je podporiť a vytvoriť čo najlepšie podmienky na fungovanie nadácií, ale čo najviac obmedziť možnosti ich pôsobenia a dostať ich úplne pod kontrolu štátu. Prispeje to k likvidácii tretieho dobrovoľníckeho sektora. Búral by sa tým jeden z pilierov občianskej spoločnosti, jeden z pilierov demokracie. Uviedli sme príklad fungovania Nadácie Svätého Petra s projektom prevencie vzniku drogových závislostí u žiakov základných škôl. Tisíce odpracovaných dobrovoľníckych hodín a žiadne mzdové náklady. Nemali najprv peniaze alebo majetok, ako sa to vyžaduje v tomto zákone. Napriek nepriaznivým a nežičlivým podmienkam takto existuje množstvo nadácií, ktoré pôsobia pre zdravotníctvo, v oblasti kultúry, vzdelávania, sociálnych služieb, charity, ochrany životného prostredia. Či budú existovať aj po prijatí tohto zákona, vážení poslanci, je veľmi otázne. Súhlasíme s tým, že pán prezident vrátil tento zákon parlamentu a odporúča ho neschváliť. Pripomeniem len v krátkosti dôvody, ktoré uviedol a s ktorými súhlasíme. Takýto zákon nezodpovedá postaveniu nadácií v demokratickej spoločnosti. Nie je stimulačný, ale reštriktívny. Nedostatočne rešpektuje samosprávne princípy postavenia nadácií. Nie je v súlade s kódexom praxe pre nadácie, ktorý z poverenia Európskej komisie vytvorilo Európske nadačné centrum, a tým ani s koncepciou aproximácie práva Slovenskej republiky s právom Európskej únie a jej členov. V súvislosti s aproximáciou práva a argumentmi, ktoré uviedol pán spoločný spravodajca predseda ústavnoprávneho výboru pán Brňák mu odporúčam, aby si pozrel uznesenie ústavnoprávneho výboru k tlači 403, kde sú odporučenia ústavnoprávneho výboru k aproximácii práva. Možno tam nájdete odpoveď na tie otázky, ktoré ste položili pánu prezidentovi. Posudzovaný zákon neuvoľňuje iniciatívu, naopak nadácie neprimerane obmedzuje, ba rad z nich, najmä tie, ktoré nezískajú väčší majetok, likviduje. Posudzovaný zákon prevzal v podstate všetky známe dohliadacie mechanizmy, povýšil ich na úroveň kontroly a pridal k nim aj také, ktoré sa v krajinách Európskej únie vôbec nepoužívajú. Zákon, ktorý požaduje základné imanie 100 tisíc Sk, nevyhovuje majetkovým a zárobkovým pomerom v Slovenskej republike. Iba málo jestvujúcich nadácií má alebo môže získať požadovaný majetok, takže pravdepodobne väčšina nadácií zanikne. Posudzovaný zákon, napriek deklarácii v programovom vyhlásení vlády o harmonizácii právneho poriadku Slovenskej republiky s právnou úpravou Európskej únie, nezodpovedá harmonizácii právneho poriadku Slovenskej republiky s právom Európskej únie. Naši poslanci si myslia, že by bolo treba prijať nový zákon. A tento zákon, tak ako to uvádza vo svojich odporúčaniach pán prezident, by mal mať najmä tieto základné zmeny: Nepožadovať súčasné preukazovanie zdrojov i pôvodu majetku nadácií. Neurčovať konkrétnu dolnú hranicu základného imania nadácie, prípadne ju určiť nižšou sumou. Vedením registra nadácií poveriť okresné súdy. Vypustiť zákaz anonymity darcu, prípadne ho určiť až od sumy 50 tisíc. Neustanovovať na činnosť zahraničných nadácií prísnejšie podmienky ako na činnosť zahraničných obchodných spoločností. Účinnosť zákona ustanoviť spolu s účinnosťou nadväzujúcich zákonov, a to najskôr od 1. 1. 1997. Pre všetky tieto argumenty vás chcem, vážení poslanci, požiadať, aby ste nehlasovali za takýto nedemokratický a zlý zákon. Náš poslanecký klub KDH nebude hlasovať za tento vrátený zákon a želáme si, aby všetky nadácie ďalej fungovali. Neschválením tohto zákona by sme vytvorili časový priestor na verejnú diskusiu a zapracovanie pripomienok poslancov a pána prezidenta k tejto predlohe zákona. V opačnom prípade môže nastať situácia, ktorú uviedol môj kolega poslanec Šimko. Predložený zákon o nadáciách je prvá reťaz, ktorú vláda kladie na šiju občianskej spoločnosti. Môže byť čo ako vyleštená, ale reťaz zostane reťazou. Páni poslanci, zamyslite sa nad týmito argumentmi, spamätajte sa a nehlasujte za takýto zákon, ktorý likviduje nadácie. Ďakujem za pozornosť.</seg>
            </u>
            <kinesic type="applause">
               <desc>Potlesk.</desc>
            </kinesic>
            <u xml:id="ParlaMint-SK_1996-06-19-t1m16.u279" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u279.p1">Ďakujem. Pán poslanec, musím zareagovať na tie slová, keď ste povedali, že zákon neprešiel riadnou legislatívnou cestou, že tu neboli zásady. Ako viete, predseda Národnej rady môže upustiť od zásad, a keď upustí, tak je to riadna legislatívna cesta. To po prvé. A po druhé, ak ste si nevšimli, viac ako rok a pol po tichej dohode zásady nevyžadujeme ani od poslaneckých návrhov, ani od vlády preto, že ani nový rokovací poriadok ich neobsahuje. To je len poznámka k tomu. Ďalej je do rozpravy prihlásená pani poslankyňa Rusnáková.</seg>
            </u>
            <u xml:id="ParlaMint-SK_1996-06-19-t1m16.u280" who="#EvaRusnáková.1958" ana="#regular">
               <seg xml:id="ParlaMint-SK_1996-06-19-t1m16.u280.p1">Vážený pán predseda Národnej rady, vážený pán prezident, vážení členovia vlády, vážené kolegyne, kolegovia, dovoľte mi, aby som stručne aj ja v mene poslaneckého klubu Demokratickej únie zopakovala zásadné výhrady, ktoré máme. Vzhľadom na to, že ide o zákon, ktorý sa týka niekoľko tisíc pracovníkov nadácií a dobrovoľníkov, ktorí pracujú v nadáciách, a vzhľadom na to, že pán prezident vrátil tento zákon, by som bola veľmi rada, keby ste venovali tomuto vystúpeniu pozornosť a možno sa menej venovali čítaniu novín. <vocal type="speaking"><desc>Reakcia v sále.</desc></vocal> Na začiatok, ak dovolíte, malá rekonštrukcia číselných údajov. Výbory Národnej rady predložili k tomuto návrhu 20 pripomienok, z ktorých Národná rada schválila jednu-jedinú. V rozprave poslanci predložili 140 návrhov na zmeny textu, z toho 130 zmien navrhla opozícia. Z týchto 140 pripomienok prešli len tri, z toho len jeden návrh opozičného poslanca, a treba povedať, že sa týka oblasti, ktorá nebola tou najzásadnejšou oblasťou v pripomienkovaní návrhu zákona. Po prvé - rada by som zopakovala, že verejnosť nepociťovala potrebu legislatívnej úpravy problematiky nadácií. Nepociťovala ju možno práve preto, lebo kontrolné orgány nezistili žiadne závažné nedostatky v činnosti nadácií. To je po druhé. Po tretie - nebol žiadny objektívny dôvod na urýchlené riešenie tejto problematiky a na to, aby neboli najprv predložené zásady zákona. Aj keď sa pán predseda Národnej rady pred chvíľou k tomu vyjadroval, dovoľte mi predsa len povedať, že mnohé návrhy poslaneckých zákonov sú novelami zákonov a je do istej miery jasné, prečo sa nemajú predkladať zásady. Bolo veľmi málo takých návrhov, pri ktorých by sa mohlo vyžadovať predkladať zásady zákona. Pri tomto návrhu zákona by som osobne považovala za dobré, keby boli zásady predložené. Bohužiaľ, je potrebné povedať, že počas rozpravy sme nedostali odpovede na zásadné otázky, na ktoré nám mala odpovedať pani podpredsedníčka vlády a pán minister spravodlivosti. My sme sa veľmi jasne pýtali, aké signály viedli vládu k tomu, aby žiadala urýchlené prerokovanie a skrátené legislatívne konanie v Národnej rade. Pani podpredsedníčka vlády sa zmohla len na jediný argument, že v českej tlači vyšiel článok, ktorý hovoril o tom, ako je možné zneužiť pôdu nadácií na nekalé spôsoby zneužitia prostriedkov, atď. Nedávno v Krokoch spomenula, že dostala niekoľko desiatok alebo stoviek listov, v ktorých ju občania upozorňujú na to, že by nadácie mohli byť zneužité. Pre mňa osobne, keď kontrolné orgány vykonali kontrolu a nezistili žiadne závažné nedostatky, je táto odpoveď nedostačujúca. Samozrejme, že ma prekvapila v relácii Kroky aj argumentácia pracovníka ministerstva spravodlivosti pána doktora Ukropa, ktorý povedal toto: "V nadáciách pôsobia ľudia, ktorí skončili s politickou činnosťou a teraz sú tam buď zamestnaní alebo v nich pôsobia." To <note>a to už spejem, prosím, k záveru</note> ma vedie k dvom konštatovaniam: Tento zákon má politické pozadie. Týmto politickým pozadím sú dva momenty. Jedným momentom sú osoby a druhým momentom sú peniaze. Osoby, ktoré skončili politickú činnosť podľa pána doktora Ukropa a uchýlili sa do nadácií, sú asi mnohé neprijateľné aj pre predstaviteľov vládnej koalície a veľmi radi by im znemožnili tento spôsob ďalšej práce, ďalšej aktivity v spoločenskom živote. Peniaze plynú aj do takých nadácií, ktoré by pravdepodobne nedostali peniaze, keby to záviselo od štátu, pretože mnohé podporujú napríklad aj programy lokálnej regionálnej demokracie. V rámci nich sa pracovníci a dobrovoľníci pracujúci v nadáciách stretávajú aj na besedách s občanmi, kde prizývajú aj politikov, aj hostí zo zahraničia <note>napríklad bývalých senátorov</note>, bývalých poslancov, bývalých ministrov, novinárov, a to sa tiež mnohým nepáči. Dovoľte mi preto povedať, že neodporúčam, aby Národná rada opätovne schválila zákon Národnej rady Slovenskej republiky o nadáciách, a oznamujem, že ak tento zákon bude potvrdený a znovu ho schválite, poslanecký klub Demokratickej únie pripravuje nový zákon o nadáciách, ktorý predložíme v tej chvíli, ako sa zmenia isté možno spoločenské, ale aj politické pomery v tejto Národnej rade, keď bude priechodné to, aby táto Národná rada zrušila zákon, ak ho prijmete, a aby prijala taký zákon o nadáciách, ktorý bude nadáciám pomáhať, a nie sťažovať a strpčovať im život. Ďakujem pekne.</seg>
            </u>
            <kinesic type="applause">
               <desc>Potlesk.</desc>
            </kinesic>
            <u xml:id="ParlaMint-SK_1996-06-19-t1m16.u281" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u281.p1">Ďakujem aj ja, pani poslankyňa. Ďalej je prihlásená pani poslankyňa Sabolová, ale s faktickou poznámkou sa hlási pán spoločný spravodajca.</seg>
            </u>
            <u xml:id="ParlaMint-SK_1996-06-19-t1m16.u282" who="#PeterBrňák.1959" ana="#regular">
               <seg xml:id="ParlaMint-SK_1996-06-19-t1m16.u282.p1">Ďakujem, pán predseda. Chcem len v krátkosti reagovať na vystúpenie pána poslanca Lauka, pretože ak by som reagoval v rámci záverečného slova, nedal by som mu možnosť, aby prípadne reagoval na tie otázky, ktoré naopak chcem ja položiť jemu. Pán poslanec Lauko vo svojom vystúpení okrem iného vzniesol dve výhrady, na ktoré chcem reagovať. Prvá výhrada sa dotýkala skutočnosti, že koaliční poslanci neboli dostatočne ústretoví k návrhom, ktoré predkladala opozícia. Dovolím si k uvedenému uviesť to, čo som už uviedol aj na verejnosti, že v čase schvaľovania zákona o nadáciách v parlamente bola koalícia pripravená na ústretové kompromisy voči požiadavkám tretieho sektora. Túto ústretovosť jasne deklarovali či už minister spravodlivosti pán Liščák i spoločný spravodajca pán poslanec Kunc. Túto ponúkanú ruku rázne a jednoznačne opozícia odmietla najmä vystúpeniami poslancov pána Šimka, Langoša, Romana Kováča, ktorí si vecnú diskusiu k zákonu pomýlili s mítingovým stretnutím. A k druhej výhrade, ktorú uviedol pán poslanec Lauko - ak tvrdíte, že uvedený zákon je v rozpore s právom Európskej únie, dovoľte mi, aby som vám ako osobe medzinárodne znalej, keďže ste členom zahraničného výboru a zúčastňujete sa na viacerých akciách na medzinárodnom fóre, položil základné otázky. Pán poslanec, viete, čo je to právo Európskej únie? Po druhé, ktoré smernice a nariadenia Európskej únie upravujú oblasť nadácií? Po tretie, v čom je s nimi v rozpore tento zákon, ak takéto smernice existujú? A po štvrté, kde v texte materiálu ústavnoprávneho výboru o aproximácii práva Slovenskej republiky s právom Európskej únie sa dáva za pravdu pánu prezidentovi o tomto rozpore? Ak mi kvalifikovane odpoviete na tieto položené otázky, dopredu sa vám ospravedlňujem. Ak nie, tak očividne klamete. Ďakujem.</seg>
            </u>
            <u xml:id="ParlaMint-SK_1996-06-19-t1m16.u283" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u283.p1">Ďakujem. Pán poslanec Langoš - faktická poznámka.</seg>
            </u>
            <u xml:id="ParlaMint-SK_1996-06-19-t1m16.u284" who="#JánLangoš.1946" ana="#regular">
               <seg xml:id="ParlaMint-SK_1996-06-19-t1m16.u284.p1">Ďakujem pekne za slovo. Pán poslanec Brňák, mňa láskavo vynechajte zo svojho výlevu. Ak si dobre pamätáte, predložil som v rozprave niekoľko desiatok pozmeňujúcich návrhov.</seg>
            </u>
            <u xml:id="ParlaMint-SK_1996-06-19-t1m16.u285" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u285.p1">Ďakujem. Ešte pán poslanec Čarnogurský.</seg>
            </u>
            <u xml:id="ParlaMint-SK_1996-06-19-t1m16.u286" who="#JánČarnogurský.1944" ana="#regular">
               <seg xml:id="ParlaMint-SK_1996-06-19-t1m16.u286.p1">Pán poslanec Brňák, chcel by som odpovedať na vaše otázky alebo výzvu. Právo Európskej únie nie je záväzné pre Slovenskú republiku, pretože Slovenská republika nie je členom Európskej únie, ale Slovenská republika sa oficiálne uchádza o členstvo v Európskej únii. V takom prípade stretnutie vrcholných predstaviteľov Európskej únie v Kodani z júna 1993 stanovilo tri základné podmienky či predpoklady prijatia nových členov do Európskej únie a jednou z tých podmienok je prijatie tzv. acquis communautaire, čiže právneho systému Európskej únie, ktorý sa buduje a už existuje v takej zárodočnej podobe. Znamená to, že právny poriadok Slovenskej republiky, ktorý prijímame, zákony, ktoré prijímame, by sme mali prijímať už s ohľadom na to, aká je obdobná právna úprava v Európskej únii, pretože tým si uľahčíme približovanie sa k Európskej únii, vstup, a jednoducho tým uľahčíme aj úpravu pre našich občanov, pretože bude podobná úprave v krajinách Európskej únie. Grémium tretieho sektora, resp. tieto nadácie, ktoré, povedzme, že robia kampaň okolo tohto zákona, majú aj analýzu toho, že tento navrhovaný zákon je v rozpore s právnou úpravou prinajmenšom v hlavných krajinách Európskej únie. A z toho hľadiska sa staviame na odpor aj tomuto zákonu.</seg>
            </u>
            <u xml:id="ParlaMint-SK_1996-06-19-t1m16.u287" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u287.p1">Ďakujem. Ešte faktická poznámka - pán poslanec Lauko.</seg>
            </u>
            <u xml:id="ParlaMint-SK_1996-06-19-t1m16.u288" who="#PeterLauko.1949" ana="#regular">
               <seg xml:id="ParlaMint-SK_1996-06-19-t1m16.u288.p1">Ďakujem, pán predsedajúci. Chcem zareagovať na žlčovité argumenty pána Brňáka jednoduchými argumentmi, ktoré tu už odzneli, a dokladom o materiáli, ktorý tu je. Na vaše otázky odborne vo väčšej časti odpovedal náš kolega pán Čarnogurský, preto ich nebudem opakovať. Pani Rusnáková tu zopakovala výpočet, koľko bolo prijatých pozmeňujúcich návrhov zo 141. To je odpoveď na vašu prvú otázku o ústretovosti koalície voči opozícii. Ten materiál má tlač číslo 403a a je to v prílohe. Sú tam pripomienky ústavnoprávneho výboru. O tom materiáli som hovoril.</seg>
            </u>
            <u xml:id="ParlaMint-SK_1996-06-19-t1m16.u289" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u289.p1">Ďakujem. Ešte pán poslanec Šimko.</seg>
            </u>
            <u xml:id="ParlaMint-SK_1996-06-19-t1m16.u290" who="#IvanŠimko.1955" ana="#regular">
               <seg xml:id="ParlaMint-SK_1996-06-19-t1m16.u290.p1">Ďakujem pekne, pán predseda. Pán poslanec Brňák, viete čo ma fascinuje? Vy ako predseda ústavnoprávneho výboru tvrdíte, že ste boli pripravený k ústretovým krokom, to znamená, že asi ste boli vecne presvedčený, že niektoré zmeny v tom zákone sú dobré. A moje, ako hovoríte, mítingové vystúpenie, ktorému chýbali vecné argumenty - tak ste sa vyjadrili na minulej schôdzi -, vás primalo k zmene týchto vašich názorov. Fascinuje ma hĺbka vašich názorov v tej vecnej oblasti. Ďakujem pekne.</seg>
            </u>
            <kinesic type="applause">
               <desc>Potlesk.</desc>
            </kinesic>
            <u xml:id="ParlaMint-SK_1996-06-19-t1m16.u291" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u291.p1">Ešte pán poslanec Mikloško.</seg>
            </u>
            <u xml:id="ParlaMint-SK_1996-06-19-t1m16.u292" who="#FrantišekMikloško.1947" ana="#regular">
               <seg xml:id="ParlaMint-SK_1996-06-19-t1m16.u292.p1">Chcem len povedať pánu poslancovi Brňákovi - vo chvíli, keď ste chceli byť ústretový, nejaký mítingový prejav vás z tej cesty stiahol. Tak o čo vám vlastne ide? Ide vám o zákony v tejto snemovni, alebo vám ide o politické víťazstvo alebo o nejaké afekty? Veď koalícia sa správa ako štrnásťročné dievča, ktoré sa urazí, keď jej niekto niečo povie. Zaznie tu nejaká veta a vy už okamžite sťahujete svoju ústretovosť. Povedzte, ako sa máme správať - budeme vám hovoriť, že ste krásni, múdri, ak prijmete nejaký zákon. Radi to urobíme.</seg>
            </u>
            <kinesic type="applause">
               <desc>Potlesk.</desc>
            </kinesic>
            <u xml:id="ParlaMint-SK_1996-06-19-t1m16.u293" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u293.p1">Pani poslankyňa Sabolová.</seg>
            </u>
            <u xml:id="ParlaMint-SK_1996-06-19-t1m16.u294" who="#MáriaSabolová.1956" ana="#regular">
               <seg xml:id="ParlaMint-SK_1996-06-19-t1m16.u294.p1">Vážený pán prezident, vážený pán predseda, kolegyne, kolegovia poslanci, v dnešných časoch, keď je prevažne cieľom ľudského snaženia zveľaďovanie a získavanie vlastného majetku, je nemálo ľudí, ktorých snaženie sa uberá iným smerom. Vidia bezmocnosť opustených detí, utrpenie zdravotne postihnutých a nevládnosť prestarnutých spoluobčanov i devastovanú prírodu a chcú pomáhať. Popri vlastnej pracovnej činnosti s nasadením svojho voľného času bez vlastných finančných zdrojov zakladali nadácie a získavali do nich prostriedky. Pri ich zakladaní vychádzali zo známej a všade proklamovanej skutočnosti, že v štátnom rozpočte našej mladej Slovenskej republiky je nedostatok finančných prostriedkov na tieto účely, a verili, že takéto riešenie bude mať všestrannú podporu štátu. Veď tu bola snaha pomôcť z darov získavaných zo súkromného sektora aj od zahraničných prispievateľov tam, kde štát nemá z čoho prispievať. V Banskej Bystrici bola v januári tohto roku založená nadácia ELEN - domov pre staré dámy. Cieľom nadácie je postarať sa o dôstojné dožitie starých žien v domovoch, penziónoch neštátneho typu. Sú to prevažne ženy, ktoré sa dožívajú vysokého veku. Je mnoho žien a matiek, i starých matiek, o ktoré sa vzorne starajú, i keď s veľkým časovým nasadením, mladší príslušníci rodín. Ale je mnoho takých žien, ktoré nemajú najlepšie rodinné zázemie alebo proste nemajú nikoho, pretože všetkých svojich najbližších prežili. Tieto ženy pre nedostatok voľných miest v štátnych sociálnych zariadeniach žijú osamelo vo svojich bytoch, odkázané na náhodnú pomoc súcitných ľudí zo svojho okolia, v lepšom prípade na opatrovateľskú službu. Súkromné domovy - penzióny pre dôchodcov s poskytovaním komplexnej starostlivosti - ako je to v iných krajinách, u nás na Slovensku nie sú. Myšlienka poskytnutia pomoci pri zriaďovaní takýchto neštátnych sociálnych zariadení a poskytovania príspevkov na ich prevádzkovanie je preto aktuálna. V malých súkromných penziónoch pre 12 až 24 osôb by ženy, ktoré boli srdcom vlastných domácností, nestratili pocit domova a rodinnej spolupatričnosti. Získavanie a poskytovanie finančných prostriedkov na tento účel je cieľom aj tejto nadácie, ktorá mohla vzniknúť len preto, že pri jej založení nebol potrebný vstupný vklad vo výške 100 000 korún, ako to ukladá nový zákon o nadáciách, ktorý v týchto dňoch opätovne prerokúvame. Pravda je taká, že ak by som pri založení nadácie musela mať najprv 100 000 korún, ktoré síce budú majetkom nadácie, ale nebudú môcť byť použité na účely, pre ktoré je nadácia, tak žiadnu nadáciu založiť nemôžem. Veď vlastne jej založením sa vytvárajú podmienky na združovanie finančných prostriedkov, teda majetku, ktorý sa po prerozdelení použije na plnenie cieľov nadácie. Tak vznikala väčšina nadácií na Slovensku, kde žijú ľudia s hlbokým sociálnym cítením, ale bez veľkých majetkov, ktoré si nemali možnosť svojou poctivou celoživotnou prácou nahonobiť. Ak teda nejaké prostriedky majú a venujú ich nadácii, chcú, aby boli čo najskôr použité na daný účel, a nie viazané v majetku nadácie. Návrh vlády, aby sa nadácie zlúčili, lebo ich je veľa, neobstojí, iba ak by sa našlo niekoľko nadácií zriadených na ten istý účel. Ak na rôzne účely zriadené nadácie dokážu združovať prostriedky a používať ich na vytýčené ciele, pomáhajú tým na rôznych úsekoch našej spoločnosti a pomáhajú tým predovšetkým občanom tohto štátu. Ak hovoríme, že občianske združenie je združením osôb za účelom vykonávania nejakej činnosti, nemôžeme transformovať nadácie do občianskych združení. Sú to nadácie, ktoré majú možnosť združovania majetku z rôznych tuzemských neštátnych i zahraničných zdrojov. Tieto zdroje nikto neposkytne občianskemu združeniu, ktoré svoju činnosť mnohokrát financuje z príspevkov účelových nadácií. Je potrebné, aby zákon o nadáciách zohľadňoval špecifické problémy Slovenska a jeho občanov, ktorí tvoria tento štát. Preto by sme si nemali pri tvorbe tohto zákona brať vzor z krajín so životnou úrovňou, ktorá sa nedá porovnať so životnou úrovňou priemerného slovenského občana. Preto žiadam aj v mene tejto nadácie, ale aj v mene ostatných nadácií, aby zákon o nadáciách bol vrátený z parlamentu na prepracovanie vláde a aby Národná rada pri opätovnom prerokúvaní tento návrh neschválila. Ďakujem za pozornosť.</seg>
            </u>
            <kinesic type="applause">
               <desc>Potlesk.</desc>
            </kinesic>
            <u xml:id="ParlaMint-SK_1996-06-19-t1m16.u295" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u295.p1">Ďakujem pani poslankyni Sabolovej. Ďalej je prihlásený pán poslanec Langoš. Po pánu poslancovi Langošovi mám poslednú písomnú prihlášku pána poslanca Ftáčnika.</seg>
            </u>
            <u xml:id="ParlaMint-SK_1996-06-19-t1m16.u296" who="#JánLangoš.1946" ana="#regular">
               <seg xml:id="ParlaMint-SK_1996-06-19-t1m16.u296.p1">Ďakujem pekne za slovo. Vážený pán prezident, vážený pán predseda, minister spravodlivosti, vážená snemovňa, pán spoločný spravodajca, možno teraz to bude trošku mítingová reč. Pri prerokúvaní zákona som bol vecný. Dámy a páni, prezident republiky vrátil zákon o nadáciách parlamentu, lebo podľa neho obmedzuje činnosť nadácií namiesto toho, aby vytvoril právne prostredie na ich rozvoj. O vecnej stránke problému sa už hovorilo dosť. Stále zostáva v platnosti, že zákon, ktorý sa vracia do parlamentu, je zlý a reštriktívny. Stále platí, že zo strany štátnych úradníkov umožňuje zasahovať úplne neprimerane do tvorby, chodu a ukončenia činnosti nadácií tam, kde na to štát nemá nijaký dôvod ani oprávnenie. Stále platí, že štát vyžaduje finančnú kontrolu tam, kde to nie je jeho vecou, ale vecou sponzorov. Stále platí, že zákon diskriminuje nadácie, ktorých imanie nedosahuje výšku 100 000 Sk, a tak znemožňuje činnosť množstvu malých pružných nadácií, ktoré sú soľou spontánnych ľudských aktivít. Málo sa však na parlamentnej pôde hovorilo o tom <note>alebo sa nehovorilo vôbec</note>, čo je podstatné. Nadácie a občianske združenia tvoria základ slobodnej občianskej spoločnosti. Slobodnej preto, lebo zoskupuje ľudí, ktorí sa dobrovoľne a obetavo združili, aby konali spoločensky prospešnú prácu tam, kde na to nestačí štát či jednotlivci. Občianskej preto, lebo nadácie a občianske združenia pokrývajú v spoločnosti obrovský priestor medzi štátom a súkromným vlastníctvom a svojím verejnoprospešným charakterom rozvíjajú skutočné nefalšované občianske aktivity. A práve o to ide. Slobodné občianske aktivity neboli pred rokom 1989 možné. Všetky jednoducho štát zakázal. Po novembri 1989 bolo jedným z prvých spontánnych krokov malých i väčších ľudských spoločenstiev založenie nadácií a občianskych združení. Tie v posledných šiestich rokoch vyrástli ako huby po daždi. Nestalo sa pritom doložiteľne ani raz, že by niekto činnosť v nadáciách alebo občianskych združeniach zneužil. Ako by sa to aj mohlo dať? Činnosť v nadácii či občianskom združení alebo charitatívnej organizácii si vyžaduje ľudskú obetavosť, spolupatričnosť, a nie chamtivosť po peniazoch. Preto sme my, ktorí sme utvárali základy demokracie, po roku 1989 podporovali rozvoj nadácií a občianskych združení a vytvárali pre ne zákonný priestor, rovnako sme utvorili zákonný priestor pre slobodu a nezávislosť školstva, vedy, kultúry a ekologických aktivít. Pýtam sa preto, vážené pani poslankyne a vážení páni poslanci, aký má súčasná vláda a koalícia v parlamente dôvod na prijatie zákona, ktorý činnosť desiatok tisícov obetavých ľudí šikanuje, obmedzuje, narúša, pomáha ich likvidovať a jednoducho im bráni obetovať sa v prospech iných. A to napriek tomu, že si dnes veľká väčšina občanov uvedomuje pozitívnosť v činnosti nadácií a občianskych združení, napriek tomu, že ich činnosť odobruje a napriek tomu, že predstavitelia európskych štruktúr dôrazne varujú pred prijatím obmedzujúceho zákona o nadáciách. Odpoveď je podľa nás jednoduchá. Hnacím motorom vládnej koalície je strach, celkom obyčajný strach. Strach pred otvoreným svetom, otvorenou občianskou spoločnosťou, strach pred tým, že by na Slovensku kvitla obrovská oblasť spontánnych ľudských aktivít mimo područia štátu. Je to strach moci, ktorá si myslí, že sa môže udržať len tak, keď bude mať všetko v rukách, je to strach moci, ktorá vytvára vnútorných a vonkajších nepriateľov, strach moci, ktorá vidí za všetkým sprisahanie. Tak ako ich vidí za činnosťou medzinárodných organizácií riaditeľ spravodajských služieb Ivan Lexa. Pýtam sa však, aké sú to medzinárodné organizácie a inštitúcie, v ktorých vidí pán Lexa nepriateľa v štýle studenej vojny. Sú to presne tie organizácie a inštitúcie, ktoré pomáhajú rozvoju občianskej demokratickej spoločnosti na Slovensku, pomáhajú zdravotne postihnutým, bezdomovcom, opusteným, pomáhajú zlepšovať životné prostredie, učia ľudí demokratickej politickej kultúre. Sú to organizácie a inštitúcie presne tých štátov, ktoré sú členmi západoeurópskych štruktúr, do ktorých chce Slovenská republika vstúpiť. Sú to všetko organizácie a inštitúcie USA a štátov Európskej únie a sú to predovšetkým inštitúcie, ktoré prichádzajú na Slovensko, aby pomohli, a nie škodili. Preto sa vás pýtam, dámy a páni z vládnej koalície, prečo chcete zákonom zamedziť činnosť nadáciám, keď zároveň tvrdíte, že chcete vstúpiť do NATO a Európskej únie. Prečo chcete zamedziť činnosť nadáciám, keď zároveň tvrdíte, že ste za rozvoj občianskej spoločnosti? Prečo chcete zamedziť v činnosti nadáciám, keď zároveň tvrdíte, že ich chcete zákonom podporiť? Odpovedať si musíte, panie poslankyne a páni poslanci z vládnej koalície, sami. Vašou jedinou pozitívnou odpoveďou však môže byť dnes len hlasovanie. Ono rozhodne o tom, či to myslíte s demokraciou, slobodnou občianskou spoločnosťou a s miestom Slovenska v európskych štruktúrach vážne, alebo vám ide len o rečnícke cvičenia, za ktorými sa neskrýva nič iné ako strach a záujem o vlastnú moc. Ďakujem za pozornosť.</seg>
            </u>
            <kinesic type="applause">
               <desc>Potlesk.</desc>
            </kinesic>
            <u xml:id="ParlaMint-SK_1996-06-19-t1m16.u297" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u297.p1">Ďakujem. S faktickou poznámkou sa hlási pán podpredseda Húska. Zapnite mikrofón pánu poslancovi.</seg>
            </u>
            <u xml:id="ParlaMint-SK_1996-06-19-t1m16.u298" who="#AugustínMariánHúska.1929" ana="#regular">
               <seg xml:id="ParlaMint-SK_1996-06-19-t1m16.u298.p1">Vážené kolegyne a kolegovia, myslím, že práve tu, ak chceme, tak argumentujme. Samozrejme, každý má právo siahať po všetkom, čo v tom svojom mešci má. Ale predsa len argumentovať takýmto spôsobom? Všimnite si, urobme len analýzu toho, čo hovoril pán poslanec Čarnogurský. Ak ju urobíme buď sémantickým, alebo vecným spôsobom, nenájdeme ani jeden protiargument, a zase sa zhrnulo, že je to pádny argument. Teraz sa tu argumentuje spôsobom, že robíme všetko zo strachu alebo že charakterizujeme aj Západ ako bezvýhradnú kladnú hodnotu. Priatelia, veď to nie je tak. Veď skutočnosť, že s otvorenou spoločnosťou prichádzajú aj veľmi záporné javy do našej spoločnosti, ktorým sa oprávnene musíme brániť, je predsa celkom zrejmá a nikto, nikto, kto je trocha seriózny, nebude to takto jednostranne predstavovať. A ešte niečo, priatelia, lebo už dlho sa tu hovorí, ako nám rastie strach. Priatelia, strach je existenčná hodnota, pocit, ktorý keď človek nemá, tak koná neuvážene, nerozmyslene a ľahkomyseľne. Priatelia, my sa ani na chvíľu nebránime tomu, aby sme priznali, že máme aj takú ľudskú vlastnosť, akou je strach. Ale ak sa pýtate, či je to panika z vás, tak vám môžem povedať, vážení páni z opozície, nie, tento panický strach zatiaľ nemáme. Ďakujem.</seg>
            </u>
            <kinesic type="applause">
               <desc>Potlesk.</desc>
            </kinesic>
            <u xml:id="ParlaMint-SK_1996-06-19-t1m16.u299" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u299.p1">Pán poslanec Prokeš - faktická poznámka.</seg>
            </u>
            <u xml:id="ParlaMint-SK_1996-06-19-t1m16.u300" who="#JozefProkeš.1950" ana="#regular">
               <seg xml:id="ParlaMint-SK_1996-06-19-t1m16.u300.p1">Ďakujem, pán predseda. Ja by som sa len rád podelil s mojimi kolegami poslancami o jednu informáciu, ktorú som čítal nedávno v dennej tlači, že dokonca aj Švajčiarsko ustupuje od anonymity vkladov a zavádza ohlasovaciu povinnosť práve v súvislosti s bojom proti praniu špinavých peňazí. Preto nepovažujem za zlé, ak ktorákoľvek právnická osoba vrátane nadácií musí preukazovať pôvod svojich finančných zdrojov alebo majetku. Ďakujem.</seg>
            </u>
            <u xml:id="ParlaMint-SK_1996-06-19-t1m16.u301" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u301.p1">Ďakujem, pán poslanec Prokeš. Mám tu poslednú písomnú prihlášku pána poslanca Ftáčnika.</seg>
            </u>
            <u xml:id="ParlaMint-SK_1996-06-19-t1m16.u302" who="#MilanFtáčnik.1956" ana="#regular">
               <seg xml:id="ParlaMint-SK_1996-06-19-t1m16.u302.p1">Vážený pán prezident, vážený pán predseda Národnej rady, vážený pán minister, kolegyne a kolegovia, dvaja predrečníci so svojimi faktickými poznámkami mi pomohli začať, pretože by som rád položil otázky a neviem, kto z vás pozná na ne odpovede, pretože kolegovia vládni poslanci vo výbore na viaceré z nich neboli schopní odpovedať. Všetci, ktorí ste rozhodnutí hlasovať za tento zákon, pokúste sa zamyslieť nad tými odpoveďami. Prvá otázka znie: Prečo máme prijímať zákon, ktorý je spracovaný tak, ako je spracovaný, a odpoveďou, najmä z týchto lavíc, je šírenie akýchsi obáv o zneužitie prostriedkov, o pranie špinavých peňazí atď. atď. Žiadny konkrétny dôkaz ste nepredložili. Žiadny. Ústredné daňové riaditeľstvo urobilo kontrolu v 335 nadáciách, aj na žiadosť vlády, to znamená, že si vybralo z 500 nadácií zrejme aj tie, na ktorých vám záleží. Zistilo bežné nedostatky v účtovaní, veci, ktoré sa dajú odstrániť, ktoré zistil aj Najvyšší kontrolný úrad v štátnych rozpočtových organizáciách. Ústredné daňové riaditeľstvo, čo je orgán štátnej správy pre správu daní, konštatuje, že žiadny argument pre podozrenia, že sa v nadáciách perú špinavé peniaze, neexistuje. Prosím, aby ste povedali aspoň jeden, aby sme tu nevytvárali také tajomné opary, obláčiky akéhosi sprisahania a nejakej nekalej činnosti, ktorá jednoducho neexistuje. Je to možno činnosť, ktorá vám nevyhovuje, ktorá sa vám nepáči, ale musíte to povedať takto, a nie hovoriť o tom, že sem prúdia peniaze na nejakú nekalú činnosť. To sú vážne fakty, resp. vážne tvrdenia, ktoré treba doložiť faktami. To je moja prvá poznámka. Rád by som bol, keby niekto uviedol aspoň jeden argument ešte v prebiehajúcej rozprave. Druhý argument alebo druhá otázka je adresovaná pánu ministrovi, resp. všetkým, ktorí tento zákon podporujú. Podľa mňa základná otázka tohto zákona stojí takto: či ten zákon podporí, alebo zlikviduje nadácie. Na Slovensku máme 500 nadácií, z toho štatistika ukazuje, že okolo 180 pôsobí v oblasti základného a stredného školstva. To sú tie malé nadácie, o ktorých sa hovorilo, že zachraňujú to, čo štát nestihne vykryť rozpočtovými prostriedkami. Ďalšia skupina nadácií, okolo 180 až 200, pôsobí v oblasti vzdelávania dospelých, ďalších 111 pôsobí v oblasti zdravotníctva. To je takmer 500 nadácií. Všetko oblasti, ktoré sú skutočne všeobecne prospešné. Otázka znie takto: Aký bude dosah tohto zákona na tie nadácie? Vie niekto z vás odhadnúť, koľko z týchto nadácií bude schopných prežiť, bude schopných prispôsobiť sa tomuto zákonu a zareagovať tak, aby mohli ďalej plniť svoje všeobecnoprospešné poslanie, alebo sa to skončí tak, že zahynie väčšina tých maličkých nadácií, prežijú tie veľké nadácie, ktoré majú zdrojov dosť, pre ktoré nebude až taký problém splniť podmienky tohto zákona, ale vlastne z vaničky vylejeme s vodou aj dieťa, teda úmysel mnohých tých, ktorí chceli pomôcť, ale zákon im na to nevytvoril podmienky. Prosím, keby sa niekto pokúsil odpovedať aj na túto otázku, teda či pomôže, alebo nepomôže. A ja si myslím, že toto je otázka, ktorú si kladú aj zahraniční pozorovatelia. Skutočne je možno pravda, že neexistuje uniformná právna úprava, ktorá by hovorila, akým spôsobom sa majú regulovať nadácie v štátoch Európskej únie, kam chceme raz patriť. Taká úprava pravdepodobne neexistuje. Existujú princípy, resp. právne úpravy, ktoré nadácie viac či menej rešpektujú, ale otázka znie tak, či právna úprava podporuje rozvoj toho príslušného sektora, resp. ho likviduje. U nás sa hovorí o tom, že prijímame a teraz diskutujeme o tzv. organizačnej norme, ktorá povie, čo, kedy, ako sa má stať, a o podpore sa bude diskutovať až potom. Daňové úľavy a všetko možné zatiaľ nepoznáme, zatiaľ ich nemáme, a preto z toho vyplýva skôr obava, že tento zákon bude skutočne likvidačný. A takéto obavy naozaj vyslovujú predstavitelia zahraničných inštitúcií vrátane Európskej únie a berme ich s plnou vážnosťou. Pridal by som ešte k tým argumentom, o ktorých sa tu hovorilo, aj niektoré vecné otázky. Pýtal som sa kolegov vo výbore, ktorí hlasovali za prijatie tohto zákona, a pýtam sa aj vás na niektoré vysvetlenia. Čo to, prosím vás, znamená, diskutoval som o tom aj pri zákone, preukazovanie pôvodu majetku? Čo znamená preukazovanie pôvodu majetku, keď pôjdem zaregistrovať nadáciu, na ktorú sa pozbierajú rodičia povedzme petržalských škôl? Majú doniesť výplatné pásky, aby dokázali, že 500 alebo 1 000 korún, ktoré vložili do tej nadácie, je statočne zarobených? Čo je to pôvod toho majetku? Ako sa má dokázať, že niekto, keď zložil dedičstvo, čo je v tomto prípade pôvod majetku, keď sa dedičstvo vloží do nadácie? Čo je to, prosím vás? Má dokázať, odkiaľ nadobudol majetok, ktorý teraz dedičstvom vložil do nadácie? Alebo je to jeho dedičské rozhodnutie, že... <vocal type="noise"><desc>hlas v sále</desc></vocal>. Ale to je zdroj. Zdroj je dedičstvo, ale čo je to pôvod, na to zatiaľ neodpovedal ani minister spravodlivosti a možno by sa o to mohol v tejto diskusii pokúsiť, pretože statočne nadobudnuté zdroje sa nedajú dokázať. To, čo tvrdí prezident, je pravda. Dá sa dokázať, že niekto nestatočne nadobudol zdroje, ale dokázať vernosť ani statočne nadobudnuté peniaze sa nedá. Čiže preukazovať pri založení nadácie pôvod dokladom, ako to vyžaduje tento zákon, je veľmi ťažké, lebo nikto nevie povedať, čo to bude ten doklad. Čo bude doklad v prípade, že rodičia chcú darovať peniaze na školskú nadáciu? Skúste na to odpovedať. <vocal type="noise"><desc>Hlas zo sály.</desc></vocal> To bude nadácia. Keď sa rozhodneme, tak dáme dokopy 100 tisíc korún a budeme sa snažiť pomáhať školám. Čo bude vtedy, keď tam dám 1000 korún? Mám doniesť výplatnú pásku? <vocal type="noise"><desc>Hlasy z pléna.</desc></vocal> To som zvedavý. Prosím vás, je tu ďalšia otázka, že keď chcem dedičstvom, resp. závetom ustanoviť nadáciu, tak musím v závete upraviť kompletne štatút. Viete si predstaviť šľachetného darcu, ktorý na smrteľnej posteli skladá nejaký štatút? <kinesic type="applause"><desc>Potlesk.</desc></kinesic> To požadujete v tomto zákone a očakávate, že sa to bude zrejme diať ako normálne, pretože takto by to nejako podľa vás malo fungovať. V zákone zostali aj drobnosti, ktoré možno nie je dôležité odstraňovať, ale prečo má byť počet správnej rady deliteľný tromi? Pôvodná konštrukcia zákona, že sa budú striedať po 6 rokoch - vždy tretina - odtiaľ vypadla a ostali tu takéto reglementy, ktoré naznačujú, že o zákone sme nerozmýšľali a že sme ho šili horúcou ihlou aj na pôde parlamentu. Hovoril som to už minule, zákon dostali poslanci v jeden deň, vo výboroch o ňom rokovali na druhý deň a o 14 dní po tom, ako sme ho dostali, rokovala o ňom Národná rada. Ďalšia otázka, vážené kolegyne a kolegovia: Prečo majú nadácie, ktoré sú dobrovoľnými organizáciami, preukazovať pôvod peňazí do výšky 5 000 korún? A prečo politické strany - o tom budeme mať ešte na tejto schôdzi rozpravu - musia preukazovať darcu, až keď daruje 50 000 korún? Prečo? Má niekto z vás na to rozumný dôvod? Ja ho nepoznám, pretože politická strana spravuje záležitosti tohto štátu, nadácia plní všeobecnoprospešný účel. A najpodstatnejšia otázka je účinnosť. Vy sa ponáhľate s účinnosťou tohto zákona, akoby to malo vyriešiť problémy s existujúcimi nadáciami, ktoré vám možno ležia v žalúdku. Lenže tento zákon im dáva možnosť 12 mesiacov nato, aby sa prispôsobili požiadavkám tohto zákona. Čiže ak si myslíte, že sa niečo perie, tak sa to možno ešte doperie a jednoducho 12 mesiacov od 1. septembra, resp. 1. októbra, ako ten zákon má platiť, je na to, aby sa nadácie prispôsobili. Nestojí tu za úvahu prijať tú pripomienku, o ktorej sme tu minule diskutovali a ku ktorej sa, povedal by som, s pozitívnym postojom postavil aj minister spravodlivosti, aby sme tento zákon posudzovali v komplexe dvoch ďalších zákonov - zákona o neinvestičných fondoch a zákona o neziskových organizáciách? Tam si budeme môcť povedať, kam vlastne tie naše existujúce nadácie, na akú formu sa majú transformovať. Ak pani podpredsedníčka vlády hovorí, že však si z toho urobte občianske združenie, akú to má výhodu? Dnes má nadácia akési daňové zvýhodnenie. Hovorilo sa, že ho aj bude mať. Aké budú mať zvýhodnenia tie ďalšie formy? Nikto z nás to nevie, možno vy to viete, ale my ostatní to nevieme, preto sme hlboko presvedčení, že zákon by mal byť prijímaný spolu s ďalšími dvoma, aby vytvoril komplexnú úpravu neziskového sektora v Slovenskej republike. To je celkom racionálny, rozumný postup, proti ktorému z vašej strany neboli povedané žiadne rozumné dôvody. Prečo nie takto? A keďže som žiadne dôvody nepočul, dávam návrh, ktorý som predložil aj minule, aby sme prerušili prerokúvanie tohto zákona a vrátili sa k nemu vtedy, keď budú predložené ďalšie dve normy: zákon o neziskových organizáciách a zákon o neinvestičných fondoch. Skutočne ma vedie k tomu len ten cieľ, aby sme mohli posúdiť celú úpravu neziskového sektora komplexne na jednom zasadnutí a v kontexte, tak ako to vyžaduje logika veci samej. Pripomienka, že zákon by mal byť účinný od 1. 1. 1997, sa už uplatniť nedá, pretože môžeme hlasovať len o tom, či zákon prijmeme, alebo neprijmeme, preto si myslím, že prijatie procedurálneho návrhu by vyriešilo aj tento problém. Mohli by sme datovať účinnosť všetkých tých troch zákonov od jedného konkrétneho dátumu, od ktorého by mala byť účinná aj novela zákona o daniach z príjmu, ktorá by vytvorila daňové úľavy sľubované ministerstvom spravodlivosti aj ministerstvom financií pre činnosť neziskového sektora. Takáto úprava by vyvolala podstatne menej rozporov a kontroverzií ako to, čo máme pred sebou. Poznámka k ústretovosti, o ktorej tu hovoril pán poslanec Brňák, a ktorá bola dokumentovaná tým, že fakticky žiadna pripomienka, ktorá bola prednesená pri prerokúvaní zákona, nebola akceptovaná. A vyhovárať sa pritom na to, že niekto zle vystúpil a že nejakým spôsobom si dovolil vás podráždiť, kolegyne a kolegovia, nie je vhodná tohto parlamentu, ani vás, ktorí tu sedíte. Skutočne a pevne tomu verím, že tento parlament rokuje v prvom rade vecne, teda preto, aby vytvoril čo najlepšie zákony. Priebeh rozpravy a výsledky rokovania o tomto zákone naznačujú, že toto rokovanie nebolo vecné, ale bolo v prvom rade politické. Ak chcete, aby také nebolo, aby malo za cieľ pripraviť čo najlepší zákon, prijmite buď ten procedurálny návrh, alebo návrh prezidenta, aby zákon v tejto podobe nebol prijatý. Ďakujem.</seg>
            </u>
            <kinesic type="applause">
               <desc>Potlesk.</desc>
            </kinesic>
            <u xml:id="ParlaMint-SK_1996-06-19-t1m16.u303" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u303.p1">Ďakujem. S faktickou poznámkou sa ešte hlási pán poslanec Prokeš. Poslane J. Prokeš: Ďakujem, pán predseda. Dovoľte, aby som prijal výzvu od pána poslanca Ftáčnika a bol veľmi vecný. Predovšetkým ho chcem upozorniť, že dokladom na preukazovanie pôvodu majetku nadácie, napríklad ako on hovoril, že sa budú skladať po 1000 korún, je pokladničný blok, ktorý nadácia musí vydať a ktorým potvrdzuje prijatie peňazí. Odkiaľ ste vy zobrali 1000 korún, to už je ďalšia, iná otázka a to nie je problémom nadácie. To isté sa týka dedičstva. Tam je jasné konanie súdu, ktorý pririekne majetok nadácii. To je úplne v poriadku. Odkiaľ ho zobral ten, ktorý ho poručil, to je zase záležitosť iných orgánov a iných konaní, nie nadácie samej. A takisto si ho dovolím upozorniť, že aj táto budova má svoj požiarny štatút, a pritom tu ešte nehorelo. To je otázka prevencie. To je, pokiaľ sa pýtal na to, že máme preukázať, že sa prali niekde špinavé peniaze. Myslím si, že by sme mali tomuto fenoménu predchádzať a zabrániť jeho vzniku prv, než by sa tu mohol rozmôcť. Ďakujem.</seg>
            </u>
            <kinesic type="applause">
               <desc>Potlesk.</desc>
            </kinesic>
            <u xml:id="ParlaMint-SK_1996-06-19-t1m16.u304" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u304.p1">Ďakujem. Ešte faktická poznámka - pán poslanec Glinský.</seg>
            </u>
            <u xml:id="ParlaMint-SK_1996-06-19-t1m16.u305" who="#JozefGlinský.1953" ana="#regular">
               <seg xml:id="ParlaMint-SK_1996-06-19-t1m16.u305.p1">Ďakujem. Zaujala ma hlavne jedna veta pána poslanca Langoša, že hnacím motorom koalície je strach pred otvorenou spoločnosťou. Myslím si, že určitým spojivom vládnej koalície je naozaj práve strach pred otvorenou spoločnosťou v chápaní pána Langoša aj niektorých protagonistov tretieho sektora. Proste toto chápanie otvorenej spoločnosti spôsobuje, že v mnohých spoločnostiach - aj na Slovensku - začal vládnuť veľmi zlý klientizmus. Totiž vláda dravcov kapitálovej džungle v symbióze s jej kvázidemokratickými služobníkmi. Dôsledkom toho je neustále klesajúca miera slobody, humanity v týchto spoločnostiach od USA cez západnú Európu po stredoa východoeurópske krajiny a naopak, rastúca miera neslobody, nehumanizmu a brutality. Myslím si, že naozaj určitým spoločným znakom strán vládnúcej koalície je strach pred otvorenou spoločnosťou v chápaní niektorých predstaviteľov tretieho sektora a predstaviteľov pravice, ktorí, povedzme, v Česku túto otvorenú spoločnosť realizovali aj tak, že expresne dali do rúk cudzích mafií vlastné krimininálne podsvetie iba ako služobnícke a podobne odovzdali vlastný kapitál a vlastnú národnú moc cudzím záujmom. Ďakujem.</seg>
            </u>
            <kinesic type="applause">
               <desc>Potlesk.</desc>
            </kinesic>
            <u xml:id="ParlaMint-SK_1996-06-19-t1m16.u306" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u306.p1">Ďakujem pánu poslancovi Glinskému. Ešte pán poslanec Ftáčnik.</seg>
            </u>
            <u xml:id="ParlaMint-SK_1996-06-19-t1m16.u307" who="#MilanFtáčnik.1956" ana="#regular">
               <seg xml:id="ParlaMint-SK_1996-06-19-t1m16.u307.p1">Budem veľmi stručný - len k praniu špinavých peňazí. Pranie špinavých peňazí v mojom chápaní, nie som odborník na ekonómiu, funguje tak, že peniaze získané nelegálne sa uložia do nejakého legálneho inštitútu, napríklad do banky, a odtiaľ sa vytiahnu a slúžia tomu, kto ich tam vložil. Už oprané, opreté o pôvod, že pochádzajú z tej banky. To je u mňa pranie špinavých peňazí. Ak peniaze vložím do nadácie a použijú sa na verejnoprospešný účel, čiže už neslúžia mne, ale niekomu inému, v tom vidím veľký rozdiel. Takže aby sme rozumeli, čo je a čo nie je pranie špinavých peňazí.</seg>
            </u>
            <u xml:id="ParlaMint-SK_1996-06-19-t1m16.u308" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u308.p1">Vážené panie poslankyne, páni poslanci, keďže nie je už do rozpravy nikto prihlásený, končím rozpravu k tomuto bodu programu a pýtam sa pána prezidenta, či sa chce vyjadriť k rozprave. Áno. Nech sa páči, pán prezident.</seg>
            </u>
            <u xml:id="ParlaMint-SK_1996-06-19-t1m16.u309" who="Kováč, M." ana="#regular">
               <seg xml:id="ParlaMint-SK_1996-06-19-t1m16.u309.p1">Pán poslanec Brňák mi položil otázku, možno ju presne nezreprodukujem, v podstate ide o to, aby som uviedol, v rozpore s ktorým zákonom Európskeho spoločenstva je predkladaný alebo parlamentom schválený zákon o nadáciách. Odpovedal by som takto: Doteraz som si všimol, že pri vypracovaní, predkladaní a zdôvodnení rôznych našich návrhov zákonov sa odvolávame na to, ako je to vo Švédsku, ako je to v Dánsku, ako je to v Európskom spoločenstve, proste - ako je to vo vyspelých demokratických krajinách. Robíme to správne a robíme to preto, lebo zároveň chceme, aby všetky zákony, ktoré prijímame, boli v súlade s právom, ktoré existuje nateraz v členských štátoch Európskej únie, resp. s právom, ktoré existuje v Európskom spoločenstve. Teda aj v tomto prípade je to len podporné. Hlavné argumenty, ktoré sme uviedli, ktoré som uviedol aj ja, sú iné: že je v rozpore s demokratickými princípmi, že nepomôže stimulovať iniciatívu a aktivitu ľudí, že bude reštriktívny, že teda nepomôže dobročinným účelom. A to je hlavné, prečo vlastne namietame a navrhujeme neschváliť ho a schváliť ho vtedy, keď budeme schvaľovať i ďalšie dva zákony. Naozaj nie je dôležité, aby som teraz presne uviedol, či je v rozpore s tým alebo oným zákonom tej alebo onej krajiny, alebo Európskeho spoločenstva. Ale máme stanovisko, že je v rozpore, pretože to tvrdí aj Európske nadačné centrum. Máme stanovisko komisára Hansa van den Broeka, že je nedobrý, máme celý rad iných. Nehovorím, že musíme tieto stanoviská zohľadniť, ale ak úprimne tvrdíme, že sa chceme integrovať do európskych štruktúr, tak potom by nám takéto stanoviská nemali byť ľahostajné. A mne nie sú ľahostajné. Ak preukážeme, že sú nám ľahostajné, tak zároveň spochybníme, či naše deklarácie a to, že sa bijeme v prsia, že chceme ísť do Európskej únie, budú brať členské štáty Európskej únie vážne a úprimne. A ja by som vás chcel znovu poprosiť: Ak tento zákon opätovne prijmete, máte istotu, že sme vyslali z tohto parlamentu pozitívny signál do Európskej únie? Ja nemám istotu. Ja mám obavu, že sa to prijme ako negatívny signál. A preto vás prosím, aby ste si toho boli vedomí. Ďakujem.</seg>
            </u>
            <kinesic type="applause">
               <desc>Potlesk.</desc>
            </kinesic>
            <u xml:id="ParlaMint-SK_1996-06-19-t1m16.u310" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u310.p1">Ďakujem, pán prezident. Pýtam sa spoločného spravodajcu pána Brňáka, či sa chce vyjadriť.</seg>
            </u>
            <u xml:id="ParlaMint-SK_1996-06-19-t1m16.u311" who="#PeterBrňák.1959" ana="#regular">
               <seg xml:id="ParlaMint-SK_1996-06-19-t1m16.u311.p1">Pán predseda, chcem zareagovať dvoma poznámkami k rozprave, ktorá odznela. Prvá poznámka sa dotýka vystúpenia alebo faktickej poznámky pána poslanca Čarnogurského, ktorý sa vlastne pokúsil zdôvodniť, že právo Európskej únie je niečo iné, ako skutočne je. Chcem sa vám poďakovať, pán poslanec, za to, že ak ste nevedeli konkretizovať obsah nášho skutočného, nie chceného, záväzku k Európskej únii, že ste nehovorili o duchu práva Európskej únie, ku ktorej argumentácii sa utiekate vtedy, keď chýbajú vecné argumenty. Voči duchu práva Európskej únie by som nemal vecné argumenty ani ja. Pokiaľ pán poslanec Ftáčnik položil na úvod svojho vystúpenia otázku, prečo máme prijať takýto zákon, a zároveň sa hneď do tejto otázky snažil položiť alebo uviesť dôvod, ktorý tam podľa môjho názoru skutočne nie je, dovolím si mu citovať pasáž zo zdôvodnenia pána prezidenta. Ten hovorí: "Stotožňujem sa s názorom, že právne postavenie, činnosť nadácií a štátnu podporu, ktorá sa im má poskytovať, treba upraviť zákonom. To predvída aj paragraf 20e odseku 2 Občianskeho zákonníka." Tu je, pán poslanec, dôvod, prečo je potrebné prijať zákon o nadáciách. To, že existovali nadácie doteraz živelne, voľne, zmiešane, neujasnene, predsa nemôže slúžiť ako základ na predpokladanú kodifikáciu nadácií. To, že máme rôzne názory na to, aký má byť obsah zákona o nadáciách, je, myslím, prirodzené. Ale to, že tento zákon treba prijať, je mimo akejkoľvek diskusie. Keď ste v závere, pán poslanec Ftáčnik, uviedli, že je nedôstojné tohto parlamentu, aby prípadná politická ústretovosť mala rozporovať vecnosť rokovania, tak ja si dovolím vysloviť isté počudovanie vo vzťahu k vám ako znalcovi parlamentného života, pretože ste tu už dlhý čas a sám viete, že činnosť parlamentu je predovšetkým politickou činnosťou. Poslanci sú predovšetkým politikmi a politická hra v parlamente má svoje tradície, má svoje miesto a má svoj význam. Čiže toto som chcel povedať, pokiaľ ide o ponúkanú ústretovosť. Ďakujem, to je všetko.</seg>
            </u>
            <kinesic type="applause">
               <desc>Potlesk.</desc>
            </kinesic>
            <u xml:id="ParlaMint-SK_1996-06-19-t1m16.u312" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u312.p1">Ďakujem pánu spoločnému spravodajcovi. V rozprave neboli konkrétne návrhy, ani nemohli byť, bol len jeden procesný návrh pána poslanca Ftáčnika, o ktorom dám hlasovať. Pani poslankyňa Rusnáková, nie sú žiadne faktické pripomienky. Takže môžeme hlasovať? Majú tam malú technickú chybu s jednou kartou, takže prosím, aby mi dali pokyn, kedy môžeme hlasovať o návrhu pána poslanca Ftáčnika. Páni poslanci, pani poslankyne, počuli ste procedurálny návrh, ktorý dal pán poslanec Ftáčnik, aby sme prerušili rokovanie o tomto vrátenom zákone a pokračovali neskôr. Prosím, prezentujme sa a hlasujme. <note type="narrative">Hlasovanie.</note> Prezentovalo sa 134 poslancov. Za návrh hlasovalo 57 poslancov. Proti návrhu hlasovalo 61 poslancov. Hlasovania sa zdržalo 16 poslancov. Tento procedurálny návrh sme neprijali. Pán spoločný spravodajca, môžete uviesť hlasovanie.</seg>
            </u>
            <u xml:id="ParlaMint-SK_1996-06-19-t1m16.u313" who="#PeterBrňák.1959" ana="#regular">
               <seg xml:id="ParlaMint-SK_1996-06-19-t1m16.u313.p1">Návrh na hlasovanie je v podstate jediný, a to vlastne vysloviť opätovný súhlas s textom už schváleného zákona parlamentom. Ako spoločný spravodajca odporúčam tento zákon schváliť v podobe, v akej bol schválený.</seg>
            </u>
            <u xml:id="ParlaMint-SK_1996-06-19-t1m16.u314" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u314.p1">Takže v súlade s článkom 87 Ústavy Slovenskej republiky budeme hlasovať či Národná rada uvedený zákon po opätovnom prerokovaní schvaľuje v znení, ako bol prijatý 22. mája 1996. <note type="narrative">Hlasovanie.</note> Prezentovalo sa 137 poslancov. Za návrh hlasovalo 78 poslancov. <kinesic type="applause"><desc>Potlesk.</desc></kinesic> Proti návrhu hlasovalo 52 poslancov. Hlasovania sa zdržalo 7 poslancov Ďakujem pekne. Vážené pani poslankyne, páni poslanci, má nasledovať ďalší bod, urobíme len trojminútovú prestávku. Pán prezident, ďakujem pekne za účasť na rokovaní Národnej rady. <note>Poslanci pozdravili prezidenta pri jeho odchode z rokovacej sály povstaním.</note> Pani poslankyne, páni poslanci... Pán poslanec Hrušovský, nie je rozprava, aký máte návrh? Pán poslanec Hrušovský.</seg>
            </u>
            <u xml:id="ParlaMint-SK_1996-06-19-t1m16.u315" who="#PavolHrušovský.1952" ana="#regular">
               <seg xml:id="ParlaMint-SK_1996-06-19-t1m16.u315.p1">Vážený pán predseda, v súvislosti s včera schváleným programom ste požiadali jednotlivé poslanecké kluby, aby vám do 12.00 hodiny predložili návrh kandidátov jednak na členov Osobitného kontrolného orgánu, ale aj do prezídia Fondu národného majetku. Za náš poslanecký klub vám chcem oznámiť, že rešpektujeme vašu prvú požiadavku na návrh člena Osobitného kontrolného orgánu, ale dodržíme zákonný postup pri druhej, kde predložíme výboru, ktorý predložil aj návrh...</seg>
            </u>
            <u xml:id="ParlaMint-SK_1996-06-19-t1m16.u316" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u316.p1">Aj ja to predkladám výboru, samozrejme, že výboru.</seg>
            </u>
            <u xml:id="ParlaMint-SK_1996-06-19-t1m16.u317" who="#PavolHrušovský.1952" ana="#regular">
               <seg xml:id="ParlaMint-SK_1996-06-19-t1m16.u317.p1">Predložíme to výboru, výbor navrhuje a výbor to potom odporučí vám. Takže, aby sa to potom nepovažovalo za niečo nesplnené, ak do dvanástej návrh nedáme.</seg>
            </u>
            <u xml:id="ParlaMint-SK_1996-06-19-t1m16.u318" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u318.p1">Zákon hovorí jednoznačne, že výbor, ale ja som to mal dať výboru.</seg>
            </u>
            <u xml:id="ParlaMint-SK_1996-06-19-t1m16.u319" who="#PavolHrušovský.1952" ana="#regular">
               <seg xml:id="ParlaMint-SK_1996-06-19-t1m16.u319.p1">V poriadku.</seg>
            </u>
            <u xml:id="ParlaMint-SK_1996-06-19-t1m16.u320" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u320.p1">Tak bolo dohodnuté aj na grémiu, takže mne ste to mali dať.</seg>
            </u>
            <u xml:id="ParlaMint-SK_1996-06-19-t1m16.u321" who="#PavolHrušovský.1952" ana="#regular">
               <seg xml:id="ParlaMint-SK_1996-06-19-t1m16.u321.p1">Dáme to priamo výboru.</seg>
            </u>
            <u xml:id="ParlaMint-SK_1996-06-19-t1m16.u322" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u322.p1">Ale ja to aj tak potrebujem.</seg>
            </u>
            <u xml:id="ParlaMint-SK_1996-06-19-t1m16.u323" who="#PavolHrušovský.1952" ana="#regular">
               <seg xml:id="ParlaMint-SK_1996-06-19-t1m16.u323.p1">V poriadku. Výbor to potom predloží vám. Takto je to v zmysle zákona. Ja len preto, aby nevznikli...</seg>
            </u>
            <u xml:id="ParlaMint-SK_1996-06-19-t1m16.u324" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u324.p1">V poriadku, beriem to. Nie je to tak, potom si to vydiskutujeme.</seg>
            </u>
            <u xml:id="ParlaMint-SK_1996-06-19-t1m16.u325" who="#PavolHrušovský.1952" ana="#regular">
               <seg xml:id="ParlaMint-SK_1996-06-19-t1m16.u325.p1">Dobre.</seg>
            </u>
            <u xml:id="ParlaMint-SK_1996-06-19-t1m16.u326" who="#JánDucký.1944" ana="#regular">
               <seg xml:id="ParlaMint-SK_1996-06-19-t1m16.u326.p1">Vážený pán predseda, vážené pani poslankyne, páni poslanci, dovoľte, aby som vám predložil návrh na vyslovenie súhlasu s Dohodou o voľnom obchode medzi Slovenskou republikou a Bulharskou republikou. Nakoľko ide o formu prezidentskej zmluvy, podlieha ratifikácii a pred podpísaním ratifikačných listín prezidentom republiky ju musí schváliť i slovenský parlament. Dohoda o voľnom obchode medzi Slovenskou republikou a Bulharskou republikou bola podpísaná počas návštevy predsedu vlády v Bulharsku ministrom hospodárstva 8. decembra 1995 v Sofii. Dohoda sa predbežne vykonáva od 1. januára 1996 a nadobudne platnosť dňom výmeny ratifikačných listín. Pri rokovaniach o Dohode o voľnom obchode medzi Slovenskom a Bulharskom sa vychádzalo z obsahu memoranda o liberalizácii vzájomných obchodných vzťahov medzi Slovenskou republikou a Bulharskou republikou, ktoré bolo podpísané ministrom hospodárstva Duckým a podpredsedom vlády a ministrom obchodu a zahraničných ekonomických vzťahov Bulharskej republiky pánom Gečevom v Bratislave 31. mája 1995. Memorandum schválila vláda Slovenskej republiky svojím uznesením číslo 190 z 28. marca 1995. V nadväznosti na uvedené uznesenie vlády schválila vláda obchodno-politickú smernicu na rokovanie o Dohode o voľnom obchode medzi Slovenskou republikou a Bulharskou republikou. Obchodno-politická smernica bola schválená uznesením číslo 339 zo 16. mája 1995 a obsahovala osemnásť rámcových zásad, z ktorých sa vychádzalo pri rokovaniach o Dohode o voľnom obchode. Rokovania o Dohode o voľnom obchode sa ukončili na jeseň uplynulého roku a vláda svojím uznesením číslo 920 z 5. decembra 1995 schválila návrh na uzatvorenie Dohody o voľnom obchode medzi Slovenskou republikou a Bulharskou republikou. Cieľom dohody je vytvoriť oblasť voľného obchodu postupným odstraňovaním tarifných i netarifných prekážok. Liberalizácia sa vzťahuje na priemyselné výrobky a má sa v zásade dosiahnuť v prechodnom období, ktoré sa skončí 1. januára 1998. Predkladaná Dohoda o voľnom obchode medzi Slovenskou republikou a Bulharskou republikou nepredpokladá plnú liberalizáciu poľnohospodárskeho obchodu, pričom však obsahuje navzájom si poskytnuté koncesie pri poľnohospodárskych a potravinárskych výrobkoch. Dohoda obsahuje 40 článkov, ktoré v zásade vychádzajú zo Stredoeurópskej dohody o voľnom obchode, a je k nej pripojených 7 príloh, záznam o porozumení a 4 protokoly. Text dohody je koncipovaný tak, že umožní bez väčších technických problémov prípadné pripojenie Bulharska k CEFTA, keď Bulharsko splní všeobecné podmienky. Protokoly sa týkajú poskytnutia si vzájomných koncesií za priemyselné výrobky, poskytnutia si koncesií za poľnohospodárske výrobky, pravidiel pôvodu tovaru a vzájomnej pomoci v colných otázkach. Na príprave textu dohody sa podieľali experti z ministerstva zahraničných vecí a z ministerstva hospodárstva. Z celkového hodnotenia dosahu a prínosu Dohody o voľnom obchode medzi Slovenskou republikou a Bulharskom, vychádzajúc z obchodnej bilancie za rok 1994, vyplýva, že pri realizovanom dovoze priemyselných výrobkov poklesnú príjmy do štátneho rozpočtu Slovenskej republiky z colných poplatkov vo výške 176 tisíc amerických dolárov, čo je koncesia poskytnutá slovenskou stranou Bulharsku, a na druhej strane nebudú v Bulharsku vybrané colné poplatky v hodnote 1 275 tisíc dolárov, čo je koncesia poskytnutá bulharskou stranou Slovenskej republike. Dohoda o voľnom obchode medzi Slovenskou republikou a Bulharskou republikou je v poradí treťou bilaterálnou dohodou a šiestou dohodou celkove, ktorej cieľom je vytvorenie zóny voľného obchodu. Nesporné výhody z uzatvorenia dohody sa prejavili už počas prvých štyroch mesiacov tohto roku, keď náš export do Bulharska v porovnaní s rovnakých obdobím minulého roku vzrástol o 83,5 %. V záujme koordinovaného postupu voči tretím krajinám, ktorý ako záväzok pre obidve strany vyplýva zo Zmluvy o vytvorení colnej únie medzi Slovenskou a Českou republikou, všetky rokovania o príprave dohody prebiehali na trojstrannom základe spoločným rokovaním delegácie Slovenskej republiky a delegácie Českej republiky s bulharskou stranou. Vážení páni poslanci, pani poslankyne, odporúčam, aby ste vyslovili súhlas s Dohodou o voľnom obchode medzi Slovenskou republikou a Bulharskou republikou. Ďakujem.</seg>
            </u>
            <u xml:id="ParlaMint-SK_1996-06-19-t1m16.u327" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u327.p1">Ďakujem pánu ministrovi. Ako spoločný spravodajca výborov bol určený pán poslanec Marián Vanko. Prosím pána poslanca. Kde je pán poslanec Vanko? Páni poslanci, bez spoločného spravodajcu nemôžeme pokračovať v prerokúvaní žiadneho návrhu, preto navrhujem do 14.00 hodiny prestávku. Prosím, pán poslanec Fico.</seg>
            </u>
            <u xml:id="ParlaMint-SK_1996-06-19-t1m16.u328" who="#RobertFico.1964" ana="#regular">
               <seg xml:id="ParlaMint-SK_1996-06-19-t1m16.u328.p1">Pán predseda, podľa dohody zo včerajška máme o 14.00 hodine politické grémium, preto navrhujem pokračovať v rokovaní o 14.30 hodine.</seg>
            </u>
            <u xml:id="ParlaMint-SK_1996-06-19-t1m16.u329" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u329.p1">Je to pravda, takže pokračujeme o 14.30 hodine.</seg>
            </u>
            <u xml:id="ParlaMint-SK_1996-06-19-t1m16.u330" who="#RobertFico.1964" ana="#regular">
               <seg xml:id="ParlaMint-SK_1996-06-19-t1m16.u330.p1">Ďakujem.</seg>
            </u>
            <note type="comment">Po prestávke.</note>
            <u xml:id="ParlaMint-SK_1996-06-19-t1m16.u331" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u331.p1">Panie poskankyne, páni poslanci, budeme pokračovať po prerušenom rokovaní našej schôdze s tým, že ste počuli uvedenie bodu programu, ktorý prerokúvame, ministrom hospodárstva Slovenskej republiky. Teraz prosím spoločného spravodajcu pána Vanka, aby podal správu z prerokovania vo výboroch. A prosím o pokoj, páni poslanci.</seg>
            </u>
            <u xml:id="ParlaMint-SK_1996-06-19-t1m16.u332" who="Vanko, M." ana="#regular">
               <seg xml:id="ParlaMint-SK_1996-06-19-t1m16.u332.p1">Kolegyne, kolegovia, najprv sa ospravedlňujem, prehliadol som, že som spravodajcom. Vážený pán predseda, vážený pán minister, vážené kolegyne, vážení kolegovia, vážení hostia, dovoľte mi predložiť spoločnú správu príslušných výborov o výsledku prerokovania návrhu na vyslovenie súhlasu Národnej rady Slovenskej republiky s Dohodou o voľnom obchode medzi Slovenskou republikou a Bulharskou republikou, tlač 344. Návrh na vyslovenie súhlasu Národnej rady Slovenskej republiky s Dohodou o voľnom obchode medzi Slovenskou republikou a Bulharskou republikou pridelil predseda Národnej rady Slovenskej republiky svojím rozhodnutím číslo 1013 z 28. mája 1996 na prerokovanie do 14. júna 1996 Výboru Národnej rady Slovenskej republiky pre financie, rozpočet a menu, Výboru Národnej rady Slovenskej republiky pre hospodárstvo, privatizáciu a podnikanie, Výboru Národnej rady Slovenskej republiky pre pôdohospodárstvo a Zahraničnému výboru Národnej rady Slovenskej republiky. Zároveň určil Výbor Národnej rady Slovenskej republiky pre hospodárstvo, privatizáciu a podnikanie ako príslušný pripraviť správu o výsledku prerokovania materiálu vo výboroch a návrh na uznesenie Národnej rady Slovenskej republiky. Všetky uvedené výbory prerokovali návrh v lehote, vyslovili s ním súhlas a odporúčajú Národnej rade Slovenskej republiky podľa článku 86 písm. e) Ústavy Slovenskej republiky vysloviť súhlas s Dohodou o voľnom obchode medzi Slovenskou republikou a Bulharskou republikou. V Bratislave 18. júna 1996. Ing. Miroslav Maxon, v. r., predseda výboru pre financie, rozpočet a menu, Ing. Roman Hofbauer, v. r., predseda výboru pre hospodárstvo, privatizáciu a podnikanie, Ing. Pavel Delinga, CSc., v. r., predseda výboru pre pôdohospodárstvo a PhDr. Dušan Slobodník, CSc., v. r.. predseda Zahraničného výboru Národnej rady Slovenskej republiky. Vážené kolegyne, kolegovia, keďže v tlači je uvedené plné znenie navrhovaného uznesenia, nebudem ho čítať, dal by som vám ho len do pozornosti. Ďakujem, to je všetko.</seg>
            </u>
            <u xml:id="ParlaMint-SK_1996-06-19-t1m16.u333" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u333.p1">Ďakujem, pán spoločný spravodajca. Pani poslankyne, páni poslanci, otváram rozpravu k trinástemu bodu programu. Konštatujem, že som nedostal žiadnu písomnú prihlášku do rozpravy, preto sa pýtam, či sa niekto z vás chce v rozprave vyjadriť. <note>Nikto.</note> Nikto, ďakujem pekne. Končím rozpravu k tomuto bodu programu. Pán minister sa nemá k čomu vyjadriť, takisto ani spoločný spravodajca. Budeme hlasovať.</seg>
            </u>
            <u xml:id="ParlaMint-SK_1996-06-19-t1m16.u334" who="Vanko, M." ana="#regular">
               <seg xml:id="ParlaMint-SK_1996-06-19-t1m16.u334.p1">Pán predseda, prosím, aby ste dali hlasovať o uznesení Národnej rady Slovenskej republiky.</seg>
            </u>
            <u xml:id="ParlaMint-SK_1996-06-19-t1m16.u335" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u335.p1">Áno. Budeme hlasovať o návrhu uznesenia, ktorým Národná rada Slovenskej republiky vyslovuje súhlas s Dohodou o voľnom obchode medzi Slovenskou republikou a Bulharskou republikou. Hlasujeme o uznesení, tak ako ho máte predložené.</seg>
            </u>
            <u xml:id="ParlaMint-SK_1996-06-19-t1m16.u336" who="Vanko, M." ana="#regular">
               <seg xml:id="ParlaMint-SK_1996-06-19-t1m16.u336.p1">Odporúčam ho prijať.</seg>
            </u>
            <u xml:id="ParlaMint-SK_1996-06-19-t1m16.u337" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u337.p1">Pán spoločný spravodajca odporúča uznesenie prijať. Prosím, prezentujme sa a hneď aj hlasujme. <note type="narrative">Hlasovanie.</note> Prezentovalo sa 84 poslancov. Za návrh hlasovalo 84 poslancov. Proti návrhu nehlasoval nikto. Hlasovania sa nezdržal nikto. <kinesic type="applause"><desc>Potlesk.</desc></kinesic> Ďakujem pekne, pán spoločný spravodajca. Vážené pani poslankyne, vážení páni poslanci, podľa programu by sme mali pokračovať v bode správa o plnení úloh Vojenského spravodajstva za uplynulé obdobie. Toto rokovanie bude neverejné. Pán minister, ste voľný a budete čakať na pozvanie, keď prídu na rad ďalšie vaše body. Ďakujem.</seg>
            </u>
            <note type="narrative">Neverejné rokovanie o správe o plnení úloh Vojenského spravodajstva za uplynulé obdobie.</note>
            <note>Po neverejnom rokovaní a prestávke.</note>
            <u xml:id="ParlaMint-SK_1996-06-19-t1m16.u338" who="#JánSitek.1956" ana="#regular">
               <seg xml:id="ParlaMint-SK_1996-06-19-t1m16.u338.p1">Ďakujem. Vážený pán predseda, vážené poslankyne, vážení poslanci, vláda Slovenskej republiky predkladá na rokovanie Národnej rady Slovenskej republiky dokument s názvom "Základné ciele a zásady národnej bezpečnosti Slovenskej republiky", ktorý je spracovaný v súlade s programovým vyhlásením vlády Slovenskej republiky z januára minulého roka. Bezpečnosť štátov má v súčasnosti mnohostranný charakter. Proces jej zaručenia je v mnohom veľmi zložitý a náročný. Vyžaduje definovať javy a procesy, na ktoré sme v minulosti nemuseli bezprostredne reagovať. Po páde berlínskeho múru sa svet a osobitne Európa ocitli v historicky nových podmienkach. Národy a štáty sa stali slobodnými, samé môžu určovať svoje osudy i ďalšiu cestu vývoja. Najmä národy strednej a východnej Európy sa zbavili bezprostredných vplyvov veľmocí a môžu budovať slobodné, demokratické spoločenstvá. V duchu známej zásady, že národy vstupujú do dejín prostredníctvom svojho štátu, aj národ slovenský na báze cyrilo-metodského duchovného dedičstva spolu s národnostnými a etnickými menšinami konštituoval spoločný štát. Prijatá línia jeho bezpečnostnej politiky zaručuje existenciu a rozvoj Slovenskej republiky ako nezávislého, suverénneho a demokratického štátu. Významné miesto v systéme zaručenia národnej bezpečnosti je prisúdené aj dokumentu, ktorý vám dnes vláda Slovenskej republiky postúpila na rokovanie. Dokument definuje také významné kategórie, akými sú základné ciele a zásady národnej bezpečnosti Slovenskej republiky, národný záujem Slovenskej republiky, národná bezpečnosť Slovenskej republiky, bezpečnostná politika Slovenskej republiky, ktoré nie sú doteraz dokumentom podobného charakteru špecifikované. Spracovaniu tohto dokumentu predchádzala analýza skúseností zo zaručovania bezpečnosti podobných európskych štátov. Zovšeobecnené odporúčania a poznatky, ktorých využitie je na zaručenie národnej bezpečnosti Slovenskej republiky podnetné, boli zapracované. Spolu s tým sa pri formulovaní jednotlivých pasáží tohto dokumentu plne akceptovali aj normy medzinárodného práva, právny poriadok Slovenskej republiky a tiež záväzky, ktoré jej vyplývajú z uzatvorených zmlúv. Dovoľte mi na okraj jednu krátku poznámku. Pri formulovaní jednotlivých pasáží predmetného dokumentu sa okrem obsahovej diskusie objavili aj obavy, či pojmy "národný záujem", "národná bezpečnosť" nepreferujú iba etnický princíp. Chcem vás ubezpečiť, že celý dokument je postavený na vyváženosti etnického a občianskeho princípu, o čom svedčí použitá anglosaská dikcia, v rámci ktorej sa pojmy "národ" a "štát" nerozlišujú, a aj použitie termínu "národný" je vždy vo väzbe na Slovenskú republiku, napríklad národný záujem Slovenskej republiky, národná bezpečnosť atď. Pani poslankyne, páni poslanci, vám postúpený dokument systémovo rieši problematiku bezpečnosti štátu a vytvára predpoklady na skvalitnenie rozhodovacej činnosti jeho riadiacich orgánov. Je využiteľný aj ako nástroj prezentácie národného záujmu Slovenskej republiky smerom k zahraničiu i smerom k vlastným obyvateľom. Prijatím tohto dokumentu sa posilnia predpoklady na harmonizáciu činnosti štátu, a to z hľadiska zaručenia jeho vonkajšej a vnútornej bezpečnosti. Chcem vás požiadať o jeho podporu. Ide o dobro Slovenska a o jeho stabilitu a prosperitu. Ďakujem.</seg>
            </u>
            <u xml:id="ParlaMint-SK_1996-06-19-t1m16.u339" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u339.p1">Ďakujem pánu ministrovi. K tomuto bodu programu bol ako spoločný spravodajca za výbory určený pán poslanec Slota. Prosím, pán poslanec, aby ste predniesli správu z prerokovania vo výboroch.</seg>
            </u>
            <u xml:id="ParlaMint-SK_1996-06-19-t1m16.u340" who="#JánSlota.1953" ana="#regular">
               <seg xml:id="ParlaMint-SK_1996-06-19-t1m16.u340.p1">Vážení prítomní, výbory prerokovali uvedený materiál do 13. júna 1996. Ústavnoprávny výbor Národnej rady a Zahraničný výbor Národnej rady vyjadrili súhlas so základnými cieľmi a zásadami národnej bezpečnosti Slovenskej republiky. Odporučili ich Národnej rade. Výbor Národnej rady pre obranu a bezpečnosť odporučil Národnej rade tento materiál schváliť. Konštatoval, že základné ciele a zásady národnej bezpečnosti Slovenskej republiky predstavujú bezpečnostno-politický dokument strategického významu. S pripomienkami a odporúčaním Národnej rade Slovenskej republiky materiál prerokoval Výbor Národnej rady Slovenskej republiky pre obranu a bezpečnosť. Odporúčania výborov vláde Slovenskej republiky: Výbor Národnej rady Slovenskej republiky pre obranu a bezpečnosť odporučil vláde Slovenskej republiky rozpracovať základné ciele a zásady národnej bezpečnosti Slovenskej republiky do funkčného systému riadenia národnej bezpečnosti a zabezpečiť jeho účinnú realizáciu v oblasti zahraničnopolitickej, vojenskej, hospodárskej, ochrany vnútorného poriadku a bezpečnosti štátu. Odporúčania výborov členom vlády Slovenskej republiky: Výbor Národnej rady pre obranu a bezpečnosť požiadal ministra obrany Slovenskej republiky priebežne informovať výbor o postupe uplatnenia systému národnej bezpečnosti v rezorte obrany v oblasti strategickej, koncepčnej, operatívnej a legislatívnej v termíne do 31. decembra každoročne. Je tu aj návrh na uznesenie Národnej rady, ale to po rozprave.</seg>
            </u>
            <u xml:id="ParlaMint-SK_1996-06-19-t1m16.u341" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u341.p1">Prečítajte ten návrh, lebo poslanci ho nemajú.</seg>
            </u>
            <u xml:id="ParlaMint-SK_1996-06-19-t1m16.u342" who="#JánSlota.1953" ana="#regular">
               <seg xml:id="ParlaMint-SK_1996-06-19-t1m16.u342.p1">Takže je to návrh uznesenia Národnej rady Slovenskej republiky k základným cieľom a zásadám národnej bezpečnosti Slovenskej republiky. Národná rada Slovenskej republiky A. prerokovala podľa článku 86 písm. i) Ústavy Slovenskej republiky základné ciele a zásady národnej bezpečnosti Slovenskej republiky predložené vládou Slovenskej republiky; B. konštatuje, že základné ciele a zásady národnej bezpečnosti Slovenskej republiky predstavujú bezpečnostno-politický dokument strategického významu; C. súhlasí so základnými cieľmi a zásadami národnej bezpečnosti Slovenskej republiky.</seg>
            </u>
            <u xml:id="ParlaMint-SK_1996-06-19-t1m16.u343" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u343.p1">Ďakujem pánu spoločnému spravodajcovi. Vážené pani poslankyne, vážení páni poslanci, otváram rozpravu k tomuto bodu programu. Nemám žiadnu písomnú prihlášku. Pýtam sa, či sa niekto chce prihlásiť dodatočne. Nech sa páči.</seg>
            </u>
            <u xml:id="ParlaMint-SK_1996-06-19-t1m16.u344" who="#PavolKanis.1948" ana="#regular">
               <seg xml:id="ParlaMint-SK_1996-06-19-t1m16.u344.p1">Vážený pán predseda, vážený pán minister, vážená Národná rada, spolu sme boli svedkami budovania štátu v jeho prvých rokoch a prijímania jeho základných dokumentov, čo sa týka ústavných základov štátu, ako aj základných dokumentov v oblasti bezpečnosti štátu. Budú to pomaly dva roky, čo bola v tejto Národnej rade schválená obranná doktrína, presne to bolo 30. júna 1994. Obranná doktrína vychádza z potrieb bezpečnosti Slovenskej republiky, vyjadruje základné podmienky, ciele a zásady branno-bezpečnostnej politiky. Sformulovala základný národno-bezpečnostný záujem Slovenskej republiky, citujem: "Základným národno-bezpečnostným záujmom Slovenskej republiky je zaručenie jej existencie a rozvoja ako slobodného, suverénneho a demokratického štátu. Pri realizácii tohto záujmu je Slovenská republika pripravená chrániť svoju slobodu, nezávislosť a suverenitu, zachovávať územnú celistvosť a nedotknuteľnosť štátnych hraníc, využívajúc pritom všetky svoje politické, diplomatické, vojenské, ekonomické, vedecko-technické a duchovné sily a prostriedky." Obranná doktrína je bezpečnostno-politickým dokumentom predurčeným na dobu participácie Slovenskej republiky na programe Partnerstvo za mier. Obranná doktrína postavila aj základný cieľ, keď prijala, že základnou orientáciou bezpečnostnej politiky Slovenskej republiky je orientácia na získanie plnohodnotného členstva v Severoatlantickom pakte. Vážená Národná rada, minulý týždeň bol na návšteve v Slovenskej republike Karsten Voigt, predseda parlamentného zhromaždenia Severoatlantickej aliancie. Absolvoval tu celý rad rozhovorov s predstaviteľmi štátu, s predsedom Národnej rady, premiérom a ďalšími významnými politickými činiteľmi Slovenskej republiky. Predmetom týchto rozhovorov boli predovšetkým otázky rozširovania NATO a otázky možnej účasti, možného vstupu Slovenskej republiky do NATO. Pri týchto diskusiách sa ukázalo, že Slovenská republika má niektoré problémy alebo otvorené otázky, ktoré treba doriešiť, prekonzultovať, ak chce byť medzi tými krajinami, ktoré budú v prvej skupine prijaté v rámci rozširovania do NATO. Vo svetle tejto návštevy a vo svetle požiadaviek, ktoré boli vznesené, ako aj vo svetle vyjadrení štátnych predstaviteľov Slovenskej republiky možno povedať, že tento dokument, ktorý dnes prerokúvame, nie je v súlade s tým, čo bolo povedané. Prirodzene, rešpektujem, že základy tohto dokumentu sa rodili už niekedy v rokoch 1993 a 1994, že istá verzia dokumentu s týmto názvom bola predložená a schválená vo vláde začiatkom marca roku 1994, ale pri koncipovaní a tvorbe obrannej doktríny tvorcovia obrannej doktríny usúdili, že ten materiál, ktorý bol, jednoducho bol prekonaný aj reálnym medzinárodnopolitickým vývojom, ako aj na poli bezpečnostnej politiky v Európe, a teda že obrannú doktrínu treba formulovať ináč, ako bol obsah pôvodného dokumentu. Pravda, ani vtedy a ani v diskusii pri prijímaní obrannej doktríny sa nevylučovalo, že dokument takéhoto charakteru je potrebný urobiť predovšetkým vzhľadom na to, aby sa v ňom identifikovali nové bezpečnostné riziká, teda také bezpečnostné riziká, ktoré treba riešiť iným spôsobom ako nasadením ozbrojených síl. Samotná obranná doktrína je zameraná vlastne iba na riešenie rizík, pri ktorých je nevyhnutné použitie ozbrojených síl. Čiže priestor na takýto dokument bol. To, čo je predložené a čo máme posudzovať, si podľa môjho názoru zasluhuje veľkú pozornosť, predovšetkým vzhľadom na význam, ktorý predkladatelia tomuto dokumentu prisudzujú. Prisudzujú mu úlohu strategického dokumentu, ktorý by mal byť istou metodologickou pomôckou. Ale ak sa ponoríme do obsahu tohto dokumentu, tak zistíme, že nespĺňa kritériá takej kvality, ako ju samotní predkladatelia označujú. Podľa môjho názoru ďalší osud a vývoj bezpečnosti Slovenskej republiky v mnohom závisí od rozriešenia otázky, či sa dostaneme do bezpečnostných európskych štruktúr, alebo sa nedostaneme. Ak sa dostaneme, potom sa prirodzene naplnilo aj poslanie obrannej doktríny, pretože bude potrebné spraviť novú doktrínu v intenciách spoločenstva, v ktorom sa ocitneme. Ak sa nedostaneme do týchto štruktúr, potom treba opäť rozmýšľať o tom, ako budovať obranyschopnosť a bezpečnosť Slovenskej republiky v podmienkach našej neúčasti v Severoatlantickej aliancii. Už som povedal, že obranná doktrína <note>naša súčasne platná</note> je zameraná na čas našej účasti v Partnerstve za mier. Podľa môjho názoru tvorcovia tohto materiálu mali dôslednejšie vychádzať z obsahu obrannej doktríny. To po prvé. Po druhé. Chápem, že vždy pri tvorbe takýchto dokumentov vznikajú aj isté poznávacie problémy, pretože ide o problematiku veľmi zložitú. Mám pocit, že samotná štruktúra materiálu mohla vhodnejšie reagovať na objektívnu situáciu, ktorá tu je. Nechápem, prečo sa v tomto dokumente, ktorý sa chce označovať za dokument strategického významu, vôbec nerozoberajú európske bezpečnostné štruktúry alebo prečo sa vôbec nerozoberajú štruktúry, ktoré majú čo povedať o otázkach bezpečnosti aj Slovenskej republiky. Pozornosť by si bolo zaslúžilo nepochybne Partnerstvo za mier, pozornosť si podľa môjho názoru zasluhuje proces rozširovania NATO, pretože to je ten podstatný proces a podstatná záležitosť, o ktorú teraz ide. Pozornosť by si zaslúžili aj vzťahy s Ruskom ako súčasť tohto procesu rozširovania NATO a budovania stabilných vzťahov v spolupráci s Ruskom. Pozornosť vo svojom bezpečnostnom aspekte si zasluhuje aj rozširovanie Európskej únie a, samozrejme, aj posilňovanie Organizácie pre bezpečnosť a spoluprácu v Európe. Keďže sa v tomto dokumente odhliada od existujúcich bezpečnostných štruktúr, odhliada sa od existujúcich bezpečnostných realít, potom sa nemožno ubrániť tomu, že obsah tohto dokumentu je mimo času a mimo priestoru, v ktorom sa teraz nachádzame a v ktorom stojí aj otázka bezpečnosti Slovenskej republiky. K samotnej štruktúre tohto materiálu: Domnievam sa, že to, že sa dáva akcent na väzby slov, kde je slovo národný, vyplýva z toho, že Slovenská národná strana má na starosti práve tento rezort. Vhodnejšie by boli pomenovania štátnopolitické záujmy, vhodnejší by bol štátnobezpečnostný záujem a v intenciách takýchto vhodnejších pojmov by sa možno bola aj presadila istá logika, ktorá v realite je, ale ktorá sa, žiaľ, neodráža v tomto dokumente. Národný záujem sa tu charakterizuje v dvoch odsekoch. Myslím, že sa dal charakterizovať aj ináč, hoci treba rozlišovať, samozrejme, aj otázku národného záujmu, aj štátnopolitického záujmu, čo však autori tohto dokumentu nerobia. Podľa môjho názoru nedostatkom tohto dokumentu je, že jeho tvorcovia nerozlišujú to, čo je realitou, nerozlišujú, čo je vznikanie nových tendencií a nových realít a neidentifikujú ani nové možné reality. Potom dochádza k tomu, že na troch stranách, kde sa vymenúvajú faktory ovplyvňujúce realizáciu národného záujmu Slovenskej republiky, dochádza vlastne k tomu, že sú tam na rovnakú úroveň zaradené veci, ktoré fakticky neexistujú, ktoré sa síce môžu stať, môžu byť v prípade ohrozenia, ale ktoré v dôsledkoch vážnosti toho, čo sa tvrdí, môžu vyvolať aj medzinárodné komplikácie vzťahov Slovenskej republiky. Práve nerozlišovanie existujúcich realít, tendencií a možností fakticky vytvára isté chaotické zlievanie rôznych skutočností alebo možností, ktoré sú vymenované práve v časti Faktory. Veď ako možno tvrdiť medzi vonkajšími faktormi napríklad pod číslom 2.1. písm. d) absenciu medzinárodných bezpečnostných záruk pre Slovenskú republiku? Aj keď Slovenská republika nemá priame bezpečnostné záruky vzhľadom na členstvo v nejakom obrannom zoskupení, ale jednoducho má isté medzinárodné bezpečnostné záruky a samo Partnerstvo za mier má takisto jeden takýto aspekt. Alebo ako chápať, že faktorom je spomalenie alebo nesplnenie integračných cieľov Slovenskej republiky? Tu môže byť more rôznych možností. Takáto veta nemá žiadnu vypovedaciu hodnotu. Alebo tvrdenie pod číslom 2.1. písm. f) - jednostranné presadzovanie záujmov veľmocí v stredoeurópskej oblasti. Ak toto hovoríme, potom by sme museli povedať aj v čom. Alebo je to len v polohe toho, že je to možnosť, ktorá by bola negatívna? Tak potom treba, samozrejme, povedať aj to, že by to mohlo byť aj isté riziko, ale uvažovania o takýchto veciach patria skôr do trezoru ako do dokumentu, ktorý sa prerokúva verejne na pôde Národnej rady. Alebo ďalšia formulácia <vocal type="speaking"><desc>2.1. písm. g) - prípadný neúspech politickej a hospodárskej transformácie v krajinách strednej a východnej Európy. Je zjavné, že sa tu narába s niečím, čo - dajme tomu - je možnosťou. Ale toto splietanie realít, možností alebo tendencií robí jednoducho toto usporiadanie v časti Faktory nelogické a chaotické. Takisto viaceré vyjadrenia týkajúce sa vnútorných faktorov - hovorí sa tam o pomerne vysokej právnej kultúre väčšiny obyvateľstva. No keby sme postavili otázku o správnej kultúre spôsobu vládnutia, možno by to bolo ináč. Hovorí sa tu o vysokej miere vzdelanosti obyvateľstva. No ubezpečujem vás, že až taká veľká nie je, keď si zoberieme medzinárodné komparácie. Ba naopak, ten vývoj je veľmi nebezpečný a priam hrozivý, a tam sa tiež môže odvíjať jedno z možných ohrození Slovenskej republiky. A ďalšie a ďalšie veci. Myslím si, že ani nemá zmysel brať vetu po vete. V ďalšej časti, kde je formulovaná národná bezpečnosť a ciele národnej bezpečnosti, myslím si, že tam sa tvorcovia krútia istým spôsobom dookola, pretože aj pri cieľoch národnej bezpečnosti pri bode 4.1 sa považuje za základné ciele a vymenúva sa to, čo sa predtým na strane 5 v bode 1.1 charakterizovalo ako národný záujem. Chápem, že sú to zložité vzťahy, ak sa chce práve zdôrazňovať národný moment. Kolegovia a kolegyne, ktorí ste si to prečítali, je umenie niektorým vetám porozumieť, čo sa tu vlastne chce a čo sa tu tvrdí. Za najvydarenejšiu časť považujem časť Zásady národnej bezpečnosti Slovenskej republiky, kde sa zrejme vychádza aj z niektorých medzinárodných dokumentov a ktorá svojím charakterom v podstate zodpovedá istému systematickému usporiadaniu postupov, ktoré by v tejto oblasti mali byť. Ak som tu spomínal, že vlastne práve v tomto období a aj v nasledujúcom sa bude riešiť otázka, či nás začlenia, alebo nezačlenia, osobitnú pozornosť si zaslúži aj to, že v tomto dokumente fakticky nie je ani raz použité slovo NATO. Ak si zoberieme do konfrontácie už samotnú túto skutočnosť s tým, čo je na programe dňa, tak prinajmenej to musí pozorného čitateľa zarážať. Myslím si, že nie je možné v takomto dokumente hovoriť iba všeobecne o novom komplexnom systéme bezpečnosti, o novom bezpečnostnom systéme Európy, pretože, áno, ten sa rodí, je cieľom, ale sú tu existujúce štruktúry, či je to už NATO ako samotný pilier bezpečnosti v Európe (či sa to niekomu páči, alebo nie, je to tak</desc></vocal>, je tu Partnerstvo za mier, je tu Organizácia pre bezpečnosť a spoluprácu v Európe a to sú všetko štruktúry, ktoré existujú a o ktorých tento dokument mal hovoriť. Nie o dajakom všeobecnom neznámom európskom bezpečnostnom systéme, ale o tom, ako sa na báze týchto jednotlivých inštitúcií a štruktúr európsky bezpečnostný systém postupne vytvára. Podrobne som si to vypísal, je tu štyriči päťkrát uvedený práve európsky bezpečnostný systém, ale je to skôr len taká nálepka bez konkrétneho obsahu. Považujem to za veľký nedostatok tohto dokumentu, pretože ak tento dokument berieme vážne, tak sa stane predmetom pozornosti aj niekoho iného a mám veľmi vážne obavy, ako si ho bude vysvetľovať. Nemám pozmeňujúce návrhy, pretože by som musel preformulovať značnú časť tohto materiálu a to považujem za zbytočné a jednoducho zrejme aj neakceptovateľné, a preto by som si dovolil na záver dať istý návrh. Myslím si, že tento dokument nemá takú kvalitu, aby ho schvaľovala Národná rada, nemá takú kvalitu, aby Národná rada dávala svoje meno na to, že schvaľuje niečo, ktoré sa síce tvári, že je veľmi vážne a strategické, ale jednoducho je to dosť nepodarené slohové cvičenie. Preto ak chcú predkladatelia a ak, dajme tomu, aj členovia branno-bezpečnostného výboru pokladajú za potrebné uvažovať o tomto probléme, čo, samozrejme, potrebné aj je, dovolím si dať návrh zmeny uznesenia, a to v takomto duchu: Navrhujem uznesenie Národnej rady Slovenskej republiky zmeniť tak, že sa v ňom vypustí obsah písmena B a písmeno C sa preformuluje: berie na vedomie. Ďakujem za pozornosť.</seg>
            </u>
            <kinesic type="applause">
               <desc>Potlesk.</desc>
            </kinesic>
            <u xml:id="ParlaMint-SK_1996-06-19-t1m16.u345" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u345.p1">Ďakujem pánu poslancovi aj ja. Ďalej je do rozpravy prihlásený pán poslanec Figeľ.</seg>
            </u>
            <u xml:id="ParlaMint-SK_1996-06-19-t1m16.u346" who="#JánFigeľ.1960" ana="#regular">
               <seg xml:id="ParlaMint-SK_1996-06-19-t1m16.u346.p1">Vážený pán predseda, vážený pán minister, milí kolegovia a kolegyne, dokument predložený vládou Slovenskej republiky by mal byť po ústave najdôležitejším východiskom na stanovenie cieľov a postupov na dosiahnutie bezpečnosti Slovenska. Má to byť dokument strategického významu. Pri takýchto ambíciách však jeho obsah vyvoláva prinajmenšom rozpaky. Dokument o národnej bezpečnosti sa hemží cudzími výrazmi aj tam, kde máme pekné slovenské ekvivalenty. Spomeniem len "import kriminality", "decizívna sféra". Ale nie o forme chcem rozprávať. O obsahu. Prvé, čo padne do očí, je abstraktnosť dokumentu. Vymedzenie pojmov ako "národný záujem", "vnútorné a vonkajšie faktory národného záujmu" a podobne sú uvádzané úplne všeobecne, abstraktne, akoby boli vypísané z učebníc politológie alebo vedy o národnej bezpečnosti, tak ako je prednášaná na amerických univerzitách. Vymedzenie národného záujmu Slovenskej republiky na strane 5 je také všeobecné, že sa hodí na ktorýkoľvek štát európskej civilizačnej skupiny. To isté platí o určení národnej bezpečnosti Slovenskej republiky, cieľov a zásad národnej bezpečnosti. Niektoré časti materiálu boli doslova nevhodne opísané zo zahraničnej literatúry. Napríklad bod 1.2 dôvodovej správy, kde sa píše: "V súčasnosti možno pozorovať dve navzájom protichodné tendencie. V západnej časti kontinentu už niekoľko desaťročí prebieha postupná integrácia. V jej východnej časti sa decentralizačné a emancipačné zmeny spojené s hľadaním národnej identity dostali do rozporu nielen s integračnými trendmi súčasného európskeho a svetového vývoja, ale aj so životnými záujmami jednotlivých oblastí." Koniec citátu. Chcel predkladateľ dokumentu - formálne predseda vlády Vladimír Mečiar, neformálne pán minister Sitek - povedať, že rozpad Česko-Slovenska a vznik Slovenska sa dostal do rozporu nielen s integračnými trendmi európskeho a svetového vývoja, ale aj so životnými záujmami strednej Európy? Z takýchto "kacírskych" názorov ste predsa obviňovali KDH! Všeobecné definície sa uvádzajú v školských učebniciach preto, aby učiteľ a žiaci mohli do nich dosadzovať konkrétnu realitu za konkrétnych okolností. Zásady v predloženom dokumente priam volajú po tom, aby sa porovnali s realitou súčasného Slovenska. V tom prípade dopadajú tieto zásady a ciele ako bumerang na svojho predkladateľa. Napríklad na strane 10 sa medzi cieľmi národnej bezpečnosti Slovenska uvádza rešpektovanie záruk ústavnosti. Je to veľmi dôležitý cieľ, základný predpoklad ochrany občana i fungovania štátu. Nie je však vláda, ktorá podrýva autoritu a legitimitu prezidenta, ktorá predložila parlamentu viac než desiatku vážnych protiústavných zákonov, ktorá sa dlhodobo snažila o spochybnenie výsledkov volieb, vláda, ktorej predseda nazve Ústavný súd chorým prvkom na scéne, zároveň podrývačom národnej bezpečnosti Slovenskej republiky? Ďalší vážny cieľ - dobudovanie právneho štátu. Vážení páni a dámy, aký to právny štát budujeme, keď pri vyšetrovaní vážneho prípadu, ktorým sa Slovensko osobitne negatívne zapisuje do dejín medzinárodného práva a praxe medzinárodného práva, sú odvolávaní vyšetrovatelia, len čo sa priblížia v podozrení k štátnemu orgánu? A avízo o tom podáva týždeň vopred predseda vlády, hoci by o tom nemal vedieť. Minister vnútra a šéf tajnej služby sa dohovárajú o fabrikovaní falošného dôkazu, a nič sa s nimi nedeje. Naopak, zahynie človek, dôležitý človek v uvedenom prípade, a znovu akoby sa nič nestalo. Ide o život, o ľudí, o spravodlivosť, ale aj o skúšku a dôkaz o tom, či a nakoľko máme na Slovensku právny štát. Takým štýlom, akým to robí súčasná vláda, ho ešte nevybudovali nikde. Iba na papieri. Na prvom mieste medzi vonkajšími faktormi ovplyvňujúcimi realizáciu národného záujmu Slovenska uvádza dokument - citujem "orientáciu na získanie plného členstva v transatlantických a západoeurópskych politických, hospodárskych a bezpečnostných štruktúrach". Ibaže politika vlády, ktorá bola opakovane adresátom vážnych diplomatických znepokojení a výhrad týchto štruktúr, je v priamom protiklade s deklarovaným cieľom, a teda faktorom ohrozujúcim záujem Slovenska. Mám tu kópiu legislatívneho návrhu Kongresu Spojených štátov amerických zo 4. júna t.r., v ktorom kongres vyčleňuje istú finančnú čiastku na pomoc pri umožňovaní prípravy nových, budúcich členov aliancie. Ak sme predtým boli nervózni, keď Helmut Kohl alebo Malcolm Rifkind alebo niektorí iní predstavitelia zabudli na Slovensko, možno menej úmyselne, možno viac úmyselne, tipovali sme, či to bolo tak, alebo onak, toto je prvý vážny dokument, kde Slovensko explicitne čierne na bielom už nie je zahrnuté a nie je zahrnuté už aj s istými dôsledkami - prinajmenšom finančnej participácie na programe pri rozširovaní. Je tam možnosť pre prezidenta, ale prezident nemá vo zvyku ísť do konfliktu s kongresom, ktorý svoj názor vyjadruje cez zákon. Tento stav definovaný v návrhu amerického zákona je explicitným vyjadrením možnosti - citujem "spomalenia alebo nesplnenia integračného cieľa Slovenska", čo je podľa vládneho dokumentu ohrozením nášho národného záujmu. Pýtam sa vás teda, pán minister obrany, čo vláda robí a čo chce ešte urobiť na odvrátenie výpadku Slovenska z procesu rozšírenia Severoatlantickej aliancie. Pripomínam, že prísľuby a vysvetľovania situáciu nezmenia. Ďalším negatívnym faktorom je - citujem: "rast nebezpečenstva medzinárodného organizovaného zločinu". Ako chce tomuto javu čeliť vláda, ak tajná služba stratila dôveryhodnosť svojich partnerov vo väčšine susedných štátov? Chráni Slovenká informačná služba seba, vládu, alebo Slovensko? Dovolím si spomenúť ešte zopár typických súčasných rozporov medzi programovým dokumentom, ktorý máte na stoloch, a reálnou politikou. Je tam faktor "únik vedeckého a iného duchovného potenciálu z celospoločensky potrebných oblastí". Spomeňme si, v akom hrozivom stave je súčasná veda a vysoké školstvo na Slovensku. Ale vláda dá radšej peniaze na tajnú službu, na Silvestra, na Maticu, neposilní viac vzdelávacie inštitúcie, ktoré máme, ale rozmýšľa o iných, politicky vernejších či servilnejších. Ďalej: "nedostatočná diverzifikácia životne dôležitých surovinových a energetických zdrojov". Realita? Namiesto diverzifikácie vyše 80-percentnej jednostrannej energetickej závislosti od Ruska vláda podpíše zmluvné absolutórium aj na dodávky jadrového paliva z toho istého štátu. Ďalej: "nedostatočná efektívnosť kontrolných mechanizmov štátu". A realita? Pri rastúcej závažnosti hospodárskej kriminality a podvodov v privatizácii smeruje odmietanie posilnenia plurality a nezávislosti kontroly výkonnej moci volebnými víťazmi postupne k vážnemu ohrozovaniu bezpečnosti spoločnosti na Slovensku. Takto by sa dalo pokračovať odsek po odseku. Nie slová a program, ale politická realita je to, čo prežívajú ľudia na Slovensku. Štát tu nie je na to, aby rozhodoval o privatizácii, o daniach, o okresoch. To je v poradí jeho desiata, možno tridsiatatretia povinnosť. Štát je nato, a predovšetkým nato, aby chránil svojich občanov a ich práva. Ak toto nedokáže, potom ani národ nie je bezpečný, ani láska k vlasti u jeho obyvateľov nebude rásť. Nepomôžu plte, zbierky, ohňostroje. Taký štát nikdy nebude silný. Naopak, Slovensko, najmenší štát vo svojom okolí, s najmenej početným obyvateľstvom, s medzinárodne veľmi závislou ekonomikou, napriek týmto obmedzujúcim faktorom a existujúcim vonkajším hrozbám môže byť silným štátom so zaručenou národnou bezpečnosťou, ak bude motivovať poctivých, schopných, pracovitých, nie mafiánov. Ak bude zákon platiť pre všetkých rovnako a poriadok bude začínať od vrchu. Ak sa bude svojou politikou nie vyčleňovať z priestoru Vyšehradskej štvorky, ale naopak, spájať ho a robiť bezpečnou, atraktívnou časťou európskeho kontinentu. Na to nie je potrebná ani tak doktrína, ale predovšetkým pozitívna politická zmena. Nie v záujme opozície, to by bolo málo. V záujme ľudí, ktorí žijú na Slovensku a chcú žiť bezpečnejšie a lepšie. Preto sa veľmi pripájam k návrhu, ktorý predniesol môj predrečník vo forme zmeny uznesenia. A na záver mi dovoľte formulovať ešte druhú otázku okrem tej prvej pre pána ministra. Dokument pod bodom 5.5 uvádza zásadu primeranosti ozbrojených síl. Citujem: "Svoj národný záujem bude Slovenská republika garantovať aj zodpovedajúcimi ozbrojenými silami, ktoré budú primerané jej individuálnym a kolektívnym potrebám. Bude podporovať opatrenia na posilnenie dôvery a bezpečnosti." V osemdesiatych rokoch boli v štátoch strednej a východnej Európy rozmiestňované sovietske rakety stredného doletu. Po dosiahnutí strategických dohôd o ich likvidácii sa ich éra skončila. Dvojnásobne to platí po skončení studenej vojny, vzniku Armády Slovenskej republiky a v čase našej snahy o členstvo v Severoatlantickej aliancii. Pán minister Sitek, pýtam sa vás, či sú vo vlastníctve Slovenskej armády ešte nejaké z týchto rakiet stredného doletu. Vopred vám ďakujem za odpoveď. Ďakujem.</seg>
            </u>
            <kinesic type="applause">
               <desc>Potlesk.</desc>
            </kinesic>
            <u xml:id="ParlaMint-SK_1996-06-19-t1m16.u347" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u347.p1">Ďakujem. Nech sa páči, pán poslanec Kukan.</seg>
            </u>
            <u xml:id="ParlaMint-SK_1996-06-19-t1m16.u348" who="#EduardKukan.1939" ana="#regular">
               <seg xml:id="ParlaMint-SK_1996-06-19-t1m16.u348.p1">Vážený pán predseda, vážený pán minister, kolegyne a kolegovia, chcel by som veľmi stručne povedať stanovisko k tomu materiálu, ktorý práve teraz prerokúvame, teda Základné ciele a zásady národnej bezpečnosti Slovenskej republiky. Podľa môjho názoru je to pokus o súhrn akoby vedeckých konštatovaní a definícií pojmov zo spomenutej oblasti. To "akoby" som chcel podčiarknuť. Hneď na úvod chcem povedať, že nespĺňa tie ambície, ktoré si vytýčil. Zdôrazňuje na mnohých miestach - body 1.2, 1.3, 1.4 - jednoznačne negatívne stanoviská pri hodnotení súčasnej medzinárodnej situácie. Jej hodnotenie a z neho vyplývajúce závery sú miestami zmätené až nezrozumiteľné. Niektoré pasáže, ako napríklad 1.2, obsahujú konštatovania, ktoré sú už zastarané, vývoj vo svete ich už jednoducho prekonal. Na iných miestach prognózy budúceho vývoja obsahujú vízie doslova strašidelné. Rozhodne nezodpovedajú dnešnej realite a myslím si, že mnohé odseky v materiáli sú vykonštruované umelo. Čomu má tento materiál vlastne slúžiť? Sám materiál si dáva odpoveď, že je to metodologická pomôcka a že determinuje také významné dokumenty, ako je koncepcia zahraničnej politiky Slovenskej republiky, obranná doktrína, doktrína vnútornej bezpečnosti Slovenska. Bolo by nezodpovedné, ak by tieto dokumenty boli spracované skutočne na základe tohto materiálu. Obavy vyvoláva aj jeho navrhované, povedal by som hierarchické postavenie, že vlastne po Ústave Slovenskej republiky to má byť najzávažnejší dokument, ktorý sa potom rozpracúva do ďalších dokumentov. Kvalita materiálu, jeho nerealistické stanoviská, ich neadekvátnosť súčasnej realite, to všetko by uvedené materiály znehodnotilo. V materiáli sa dokonca konštatuje, že jeho praktická realizácia nevyvolá dodatočný nárast účelových prostriedkov zo štátneho rozpočtu. Ale veď takýto materiál sa nedá jednoducho realizovať. Predchádzajúce konštatovanie je nepochopiteľné, nemá nijaký praktický základ. Pasáž o vnútorných a vonkajších faktoroch ovplyvňujúcich realizáciu národného záujmu Slovenskej republiky je v rozpore so súčasnou situáciou vo svete. Je ďalej nelogická a neadekvátna, väčšina konštatovaní je neprimerane zveličovaná. Aj pasáž o národnej bezpečnosti Slovenskej republiky obsahuje nepresnosti a neúmerne vyvyšuje pojem modelu celoeurópskej bezpečnosti. Nie je to celkom presne definovaný model a táto pasáž je nie celkom v súlade aj s programovým vyhlásením súčasnej vlády, ktorá stanoví jednoznačne iné priority. Slovo Severoatlantická aliancia alebo NATO naozaj v celom materiáli jednoducho chýba. Kolegyne a kolegovia, takto vypracovaný a predložený materiál, aj keď treba oceniť snahu jeho autorov, nemá praktický význam a myslím si, že nie je potrebný v takejto forme. Pojmy a definície, ktoré obsahuje, možno nájsť v iných relevantných materiáloch, či už v ústave alebo ďalších materiáloch, ktoré schválila Národná rada. Takýto materiál - s ohľadom na jeho obsah aj formu - by situáciu podľa mňa iba skomplikoval. Národná rada Slovenskej republiky by ho preto nemala prijať. Ďakujem, pán predseda.</seg>
            </u>
            <kinesic type="applause">
               <desc>Potlesk.</desc>
            </kinesic>
            <u xml:id="ParlaMint-SK_1996-06-19-t1m16.u349" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u349.p1">Ďakujem, pán poslanec, aj ja. S faktickou poznámkou sa hlási pán poslanec Vaškovič.</seg>
            </u>
            <u xml:id="ParlaMint-SK_1996-06-19-t1m16.u350" who="#ViliamVaškovič.1945" ana="#regular">
               <seg xml:id="ParlaMint-SK_1996-06-19-t1m16.u350.p1">Vážený pán predseda, vážené pani poslankyne, vážení páni poslanci, pripravil som si príspevok, ale vzhľadom na to, že vlastne moji predrečníci obsahovo v podstate povedali to, čo mám aj ja pripravené, chcem len povedať záver z toho môjho príspevku, ktorý je podobný, ako bol doteraz u predrečníkov, a to, že tento dokument má podľa mňa takú nízku jazykovú, formálnu i vecnú úroveň, že vydávať ho za oficiálny dokument, jeden po ústave najdôležitejší, je pre civilizovaný štát hanbou. Ďakujem za pozornosť.</seg>
            </u>
            <u xml:id="ParlaMint-SK_1996-06-19-t1m16.u351" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u351.p1">Pani poslankyne, páni poslanci, pýtam sa, či ešte niekto má prihlášku do rozpravy alebo chce vystúpiť. <note>Nikto.</note> Ak nie, končím rozpravu k tomuto bodu programu a pýtam sa pána ministra Siteka, či sa chce vyjadriť k rozprave. Pán minister chce vystúpiť. Nech sa páči.</seg>
            </u>
            <u xml:id="ParlaMint-SK_1996-06-19-t1m16.u352" who="#JánSitek.1956" ana="#regular">
               <seg xml:id="ParlaMint-SK_1996-06-19-t1m16.u352.p1">Vážený pán predseda, vážení páni poslanci, vážené pani poslankyne, chcel by som odpovedať na tie otázky, ktoré tu boli povedané. Pán poslanec Figeľ mal otázku, akým smerom sa táto Slovenská republika uberá. V podstate, hovorili ste o orientácii do NATO. Treba povedať jednoznačne, že to je deklarované v Programovom vyhlásení vlády Slovenskej republiky, kde bezpečnostnú štruktúru NATO pokladáme za najefektívnejšiu bezpečnostnú štruktúru. Je to jednoznačne v tomto dokumente zapracované. Za rezort obrany v podstate môžem hodnotiť len to, čo tento rezort obrany spĺňa pri tejto orientácii. Vieme, že zahraničné návštevy, ktoré navštívili Slovenskú republiku, a aj pri rôznych iných rokovaniach, či už na Slovensku, alebo mimo republiky, tieto kroky rezortu obrany veľmi pozitívne hodnotili. Jednak sa to týka otázky Partnerstva za mier, kde Slovenská republika, ktorá ako jedna z prvých tento prezentačný dokument podpísala, si plní zodpovedne tento program Partnerstva za mier. Vieme, že rezort obrany vyčlenil v tomto roku 4 % z rezortu obrany. Všetky aktivity majú veľmi rastúci koeficient. A takisto v súvislosti s orientáciou do NATO, kde v podstate treba splniť určité dokumenty, napríklad programovanie, plánovanie a rozpočtovanie v rezorte obrany, ktoré má byť kompatibilné s tými dokumentmi, ktoré sú rozpracované v armádach štátov NATO, ministerstvo obrany pristupuje k týmto otázkam veľmi zodpovedne. Takisto bolo nastolené, aj keď neboli špecifikované bližšie podmienky v súvislosti s orientáciou do NATO, boli na rezort obrany vznesené také základné otázky, a to posilnenie civilnej kontroly armády. Myslím si, že táto otázka je zodpovedne riešená. Vieme, že civilná kontrola armády je zabezpečovaná jednak v ústave, jednak cez výbor pre obranu a bezpečnosť, jednak najvyšší funkcionári v rezorte obrany sú civili, taktiež cez spoločenské organizácie je posilnenie kontroly. Ministerstvo obrany má uzavreté zmluvy s jedenástimi spoločenskými organizáciami, ktoré sa v podstate zúčastňujú na tvorbe legislatívnych a právnych dokumentov. Takisto bola otázka v súvislosti s NATO - dôraz kladený na kompatibilitu a interoperabilitu. Mám tým na mysli v podstate komunikačné a spojovacie prostriedky, kde sa dáva veľký dôraz, lebo vieme, že výzbroj jednotlivých štátov NATO je v podstate z domácich produktov, ale dáva sa dôraz na interoperabilitu a kompatibilitu týchto spojovacích systémov, čiže my vynakladáme veľké finančné prostriedky. Využívame pomoc jednak zo Spojených štátov amerických, jednak aj Francúzi s nami v tomto smere nadviazali určité kontakty, čiže myslím si, že tieto otázky si rezort obrany plní. Ešte raz môžem v podstate povedať, že využívame každú pomoc zo zahraničia. Viac k tejto otázke vám nemôžem povedať, lebo v podstate otázka NATO nie je len otázkou ministerstva obrany. Čo sa týka tej druhej otázky, myslím si, že je to veľmi citlivá otázka a má určitý stupeň utajenia. Rád vám odpoviem písomnou cestou. K vystúpeniu pána poslanca Kanisa. Myslím si, že ide o dokument podstatne širší, ako je obranná doktrína Slovenskej republiky. Tento dokument pokrýva nielen obranu, ale celý komplex bezpečnosti, aj vnútornej, aj vonkajšej bezpečnosti. Procesy, ktoré ste, pán poslanec, naznačili, sú riešené v národnej obrannej stratégii. Ešte raz zdôrazňujem, že tento dokument je nadrezortný, je to veľmi významný dokument a treba tu jednoznačne zdôrazniť, že - ako to už bolo viac ráz dokumentované - v podstate z hľadiska metodologického významu má slúžiť procesom pokračovania ďalšej tvorby tejto bezpečnosti. Veď dnes tento dokument nemôže presne obsahovať špecifické otázky, ako je orientácia do NATO, aby tu bola viackrát táto otázka prezentovaná. Je to vyjadrené v Programovom vyhlásení vlády Slovenskej republiky a my sa riadime programovým vyhlásením vlády. <vocal type="noise"><desc>Hlas z pléna.</desc></vocal> Na štyri. <vocal type="noise"><desc>Hlas z pléna.</desc></vocal> Samozrejme, lenže tieto zásady sú riešené s tým, že je to otvorený dokument, do ktorého v podstate môžeme vstupovať podľa vývoja situácie v Európe a v zahraničí. Nemôžeme ho presne špecifikovať. Ak máme programové vyhlásenia vlády schválené, kde je presná orientácia, podľa tohto programového vyhlásenia si vláda zodpovedá a je podriadená parlamentu, aby hodnotil tieto kroky. Ja som zdôraznil kroky, ktoré si ministerstvo obrany v súvislosti s programovým vyhlásením vlády plní. Len toľko. Ďakujem.</seg>
            </u>
            <kinesic type="applause">
               <desc>Potlesk.</desc>
            </kinesic>
            <u xml:id="ParlaMint-SK_1996-06-19-t1m16.u353" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u353.p1">Ďakujem, pán minister. Pýtam sa spoločného spravodajcu pána poslanca Slotu, či sa chce vyjadriť k rozprave. Nech sa páči.</seg>
            </u>
            <u xml:id="ParlaMint-SK_1996-06-19-t1m16.u354" who="#JánSlota.1953" ana="#regular">
               <seg xml:id="ParlaMint-SK_1996-06-19-t1m16.u354.p1">Vážení prítomní, chcem sa vyjadriť k niektorým skutočnostiam, ktoré tu boli prednesené. Pán kolega Kanis hovoril, že pojem "národný" je, dá sa povedať, podľa jeho názoru, až skoro sprofanovaný. <vocal type="noise"><desc>Hlas v sále.</desc></vocal> No skoro. Chcel by som zdôrazniť, že aj taký štát, ako sú Spojené štáty americké, ktoré sú vzorom demokracie, jednoznačne zvýrazňujú národný záujem. Medzi štátnopolitickým záujmom a národným záujmom je znamienko rovnosti, i keď podľa mňa Spojené štáty americké nemôžu hovoriť o národnom záujme, pretože je tam vyše 100 národností. Mohli by tak rozprávať o ľudovom záujme. Ale prosím. Slovenská republika je jednoznačne národný štát, pretože 85 % obyvateľstva sú Slováci, takže myslím, že pojem "národný" je namieste, a čo je národné, je štátnopolitické, to je bez debaty. Ale to je môj názor. K tým ďalším veciam. Dalo by sa polemizovať možno o cudzích slovách, ktoré sú v materiáli. Možno v tomto sú tam nedostatky, súhlasím. Ale v končenom dôsledku by som chcel zdôrazniť, aj kolega Ftáčnik povedal, že by takýto materiál mal byť prijatý minimálne na desať rokov - smerovo. Len by som chcel všetkých upozorniť, že možno sa tento materiál bude meniť už o mesiac po voľbách v Rusku. Zásadne. Možno. Takže vývoj v Európe, ale predovšetkým v strednej Európe je taký, aký je a osobne môžem len toľko povedať, že by sme mali jednoznačne mať prijaté aspoň na nejaký čas, aspoň niečo. Môžeme polemizovať o tom, na akej úrovni je tento materiál po kvalitatívnej stránke. Prosím. Len toľko.</seg>
            </u>
            <u xml:id="ParlaMint-SK_1996-06-19-t1m16.u355" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u355.p1">Ďakujem. Pán spravodajca, budeme prijímať uznesenie, čiže budeme musieť hlasovať, lenže ako sa dívam po rokovacej miestnosti, nie sme uznášaniaschopní. <vocal type="noise"><desc>Hlasy z pléna.</desc></vocal> Po mojej strane aj pravé krídlo chýba. <vocal type="noise"><desc>Hlasy z pléna.</desc></vocal> To nie je mojou povinnosťou, pán poslanec. Vyhlasujem desaťminútovú prestávku. Ak nebudeme po desiatich minútach uznášaniaschopní, budeme pokračovať zajtra o 9.00 hodine. <vocal type="noise"><desc>Hlasy z pléna.</desc></vocal> Pokoj. Vy ste to chceli. <vocal type="noise"><desc>Hlasy z pléna.</desc></vocal> Z vašej strany páni poslanci kričia, že sú v budove, že ich treba hľadať. Môžeme to urobiť. Prosím, aby som urobil všetko podľa rokovacieho poriadku, prezentujme sa. Prezentovalo sa 46 poslancov. Zrejme nás viac nebude. Pani poslankyne, páni poslanci, budeme pokračovať zajtra o 9.00 hodine prijatím uznesenia k tomuto bodu programu a potom tak, ako sme si schválili v rámci schvaľovania programu. Ďakujem pekne. Tretí deň rokovania 16. schôdze Národnej rady Slovenskej republiky 21. júna 1996 ___________________________________________________________</seg>
            </u>
            <u xml:id="ParlaMint-SK_1996-06-19-t1m16.u356" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u356.p1">Vážené pani poslankyne, vážení páni poslanci, včera sme prerušili schôdzu, lebo sme neboli uznášaniaschopní. Prosím, aby sme sa teraz prezentovali. Prezentovalo sa 114 poslancov, takže môžeme pokračovať. Včera sme prerušili schôdzu pred hlasovaním o návrhu uznesenia k bodu Základné ciele a zásady národnej bezpečnosti Slovenskej politiky, takže by sme mali pristúpiť teraz k hlasovaniu o uznesení k tomuto bodu programu. Prosím spoločného spravodajcu pána Slotu, aby hlasovanie uviedol, keďže včera sa nepotreboval vyjadriť k priebehu rozpravy.</seg>
            </u>
            <u xml:id="ParlaMint-SK_1996-06-19-t1m16.u357" who="#JánSlota.1953" ana="#regular">
               <seg xml:id="ParlaMint-SK_1996-06-19-t1m16.u357.p1">Vážený pán predseda, vážený pán minister, vážení prítomní, zo včerajšej rozpravy, i keď vystúpili viacerí, dá sa povedať, že jedine pán poslanec Kanis mal pozmeňujúce návrhy na uznesenie k tomuto materiálu, takže by som dal hlasovať, pán predseda, o jeho pozmeňujúcich návrhoch. V prvom bode pán poslanec Kanis žiadal vypustiť písmeno B a jeho obsah, celý obsah písmena B uznesenia, v ktorom sa hovorí, že "Národná rada konštatuje, že základné ciele a zásady národnej bezpečnosti Slovenskej republiky predstavujú bezpečnostno-politický dokument strategického významu". Toto celé chce pán poslanec Kanis vypustiť. Odporúčam, aby to zostalo.</seg>
            </u>
            <u xml:id="ParlaMint-SK_1996-06-19-t1m16.u358" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u358.p1">Ďakujem. Prečítam ešte raz celé uznesenie. Uznesenie znie: "Národná rada prerokovala podľa článku 86 písm. i) Ústavy Slovenskej republiky Základné ciele a zásady národnej bezpečnosti Slovenskej republiky predložené vládou Slovenskej republiky." Teraz je tu: "B. Konštatuje, že Základné ciele a zásady národnej bezpečnosti Slovenskej republiky predstavujú bezpečnostno-politický dokument strategického významu." Toto pán poslanec káže vynechať. A ďalej je: "C. súhlasí". On navrhuje slovo "súhlasí" prečiarknuť a napísať "berie na vedomie Základné ciele a zásady národnej bezpečnosti Slovenskej republiky". Takto to navrhuje. Prosím, aby sme sa prezentovali a hlasovali, či sme za takúto zmenu, alebo nie. Pán spravodajca povedal, že nie je za túto zmenu. Prosím, prezentujme sa a hlasujme. <note type="narrative">Hlasovanie.</note> Prezentovalo sa 126 poslancov. Za návrh hlasovalo 63 poslancov. Proti návrhu hlasovalo 21 poslancov. Hlasovania sa zdržalo 40 poslancov. Nehlasovali 2 poslanci. Znamená to, že návrh neprešiel, chýba jeden hlas. Ďakujem, pán spoločný spravodajca. Ďalej nemusíme hlasovať, uznesenie sme schválili tak, ako som ho prečítal. Neprešiel návrh pána poslanca Kanisa.</seg>
            </u>
            <u xml:id="ParlaMint-SK_1996-06-19-t1m16.u359" who="#JánSlota.1953" ana="#regular">
               <seg xml:id="ParlaMint-SK_1996-06-19-t1m16.u359.p1">Pán predseda, ale neviem, hlasovali sme aj o bode C? Myslím si, že musíme hlasovať ešte aj o bode C.</seg>
            </u>
            <u xml:id="ParlaMint-SK_1996-06-19-t1m16.u360" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u360.p1">Nie, hlasovali sme en bloc o uznesení, ako som ho prečítal, s návrhom pána Kanisa, a tento návrh pána poslanca Kanisa neprešiel.</seg>
            </u>
            <vocal type="noise">
               <desc>Hlasy v sále.</desc>
            </vocal>
            <u xml:id="ParlaMint-SK_1996-06-19-t1m16.u361" who="#JánSlota.1953" ana="#regular">
               <seg xml:id="ParlaMint-SK_1996-06-19-t1m16.u361.p1">Osobne si myslím, že by sme mali ešte hlasovať...</seg>
            </u>
            <u xml:id="ParlaMint-SK_1996-06-19-t1m16.u362" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u362.p1">Hlasovali sme o pozmeňujúcom návrhu poslanca Kanisa. To znamená, že dáme hlasovať teraz o uznesení, tak ako ho predkladá Národná rada. Prosím, prezentujme sa a hlasujme o návrhu.</seg>
            </u>
            <u xml:id="ParlaMint-SK_1996-06-19-t1m16.u363" who="#JánSlota.1953" ana="#regular">
               <seg xml:id="ParlaMint-SK_1996-06-19-t1m16.u363.p1">O uznesení Národnej rady ako celku, tak ako bolo predložené. Odporúčam ho, samozrejme, prijať.</seg>
            </u>
            <u xml:id="ParlaMint-SK_1996-06-19-t1m16.u364" who="#JánSitek.1956" ana="#regular">
               <seg xml:id="ParlaMint-SK_1996-06-19-t1m16.u364.p1">Vážený pán predseda, panie poslankyne, páni poslanci, predkladám vám na posúdenie materiál Ministerstva obrany Slovenskej republiky - návrh na vyslanie príslušníkov Armády Slovenskej republiky na spoločné vojenské cvičenia GUARDEX 015-96 a GUARDEX 016-96 a ostré bojové streľby mimo územia Slovenskej republiky, ktorý vláda Slovenskej republiky schválila na svojom zasadnutí dňa 11. júna 1996 uznesením číslo 413. Národnej rade Slovenskej republiky prináleží podľa Ústavy Slovenskej republiky článku 86 písm. l) vysloviť súhlas na vyslanie ozbrojených síl mimo územia Slovenskej republiky. Národná rada Slovenskej republiky uznesením číslo 323 z 27. marca 1996 súhlasila s návrhom na uskutočnenie spoločných vojenských cvičení v rámci programu Partnerstvo za mier a bilaterálnej spolupráce Armády Slovenskej republiky v roku 1996 mimo územia Slovenskej republiky. Aj napriek snahe vlády Slovenskej republiky predložiť na rokovanie Národnej rady Slovenskej republiky v marci 1996 komplexnejší materiál týkajúci sa výcvikových aktivít za ročné obdobie boli plány Armády Slovenskej republiky spresnené a rozšírené o ďalšie cvičenia na základe iniciatívy partnerských strán. K schváleným aktivitám pribudli spoločne vojenské cvičenia GUARDEX 015-96 a GUARDEX 016-96 v rámci programov Partnerstva za mier a ostré bojové streľby jednotiek protivzdušnej obrany Armády Slovenskej republiky v rámci bilaterálnej spolupráce. Cvičenia GUARDEX 015-96 a GUARDEX 016-96 organizuje Národná garda štátu Indiana v Spojených štátoch amerických a svoju účasť na cvičení ponúkla armáde koncom mája tohto roku. Cvičenie GUARDEX 015-96 sa uskutoční v termíne od 20. júla 1996 do 3. augusta 1996 a je pozvaných 20 príslušníkov Armády Slovenskej republiky. Cieľom cvičenia je precvičiť pripravenosť jednotiek na mierové operácie s dôrazom na podporu týchto operácií. Pri tomto cvičení bude po prvýkrát použitý automatizovaný systém palebnej prípravy operácií. Cvičenie GUARDEX 016-96 sa uskutoční v termíne od 1. septembra tohto roku do 30. septembra tohto roku a pozvaní sú 3 príslušníci Armády Slovenskej republiky. Témou cvičenia je plánovanie humanitných a mierových cvičení. Obidve aktivity sú konkrétnym príspevkom na rozvoj spolupráce so štátom Indiana, ktorý je pre Slovenskú republiku partnerským štátom v rámci programu Most spolupráce. Národná rada Slovenskej republiky uznesením číslo 323 z 27. marca 1996 vyslovila súhlas s ostrými bojovými streľbami útvarov protivzdušnej obrany v Poľskej republike. Poľská strana predbežne požadovala sumu 400 až 555 tisíc USD, čo by bolo v porovnaní so streľbami tohto druhu vykonanými v minulom roku v Poľskej republike podstatne viac. Z tohto dôvodu Armáda Slovenskej republiky zvážila aj ďalšie ponuky k streľbám na území Rumunskej republiky a Bulharskej republiky. Z finančného, vojenského a technického hľadiska je ponuka Bulharskej republiky pre Armádu Slovenskej republiky najvýhodnejšia. Zmluvne dohodnuté náklady predstavujú sumu 350 tisíc USD. Uvedené aktivity mimo územia Slovenskej republiky umožnia zúčastneným jednotkám Armády Slovenskej republiky oboznámiť sa s terénom a operačnými podmienkami v danom priestore. Prispejú k zvýšeniu interoperability síl pripravovaných na mierové operácie a bojovej pripravenosti jednotiek zaradených do systému protivzdušnej obrany. Vážený pán predseda, páni poslanci, pretože uvedené aktivity prispejú k posilneniu bojaschopnosti Armády Slovenskej republiky, odporúčam vám, aby ste s predkladaným návrhom súhlasili. Ďakujem.</seg>
            </u>
            <u xml:id="ParlaMint-SK_1996-06-19-t1m16.u365" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u365.p1">Ďakujem pekne, pán minister. Predseda výboru pre obranu a bezpečnosť pán Imrich Andrejčák bol určený ako spoločný spravodajca výborov. Prosím ho, aby nás informoval o prerokovaní tohto návrhu vo výboroch.</seg>
            </u>
            <u xml:id="ParlaMint-SK_1996-06-19-t1m16.u366" who="#ImrichAndrejčák.1941" ana="#regular">
               <seg xml:id="ParlaMint-SK_1996-06-19-t1m16.u366.p1">Vážený pán predseda, vážení páni ministri, vážená snemovňa, predkladám spoločnú správu Zahraničného výboru Národnej rady Slovenskej republiky a Výboru Národnej rady Slovenskej republiky pre obranu a bezpečnosť o výsledku prerokovania návrhu na vyslanie príslušníkov Armády Slovenskej republiky na spoločné vojenské cvičenia GUARDEX O15-96, GUARDEX 016-96 a ostré bojové streľby mimo územia Slovenskej republiky. Predseda Národnej rady Slovenskej republiky svojím rozhodnutím číslo 1032 zo 17. júna tohto roku pridelil návrh na vyslanie príslušníkov Armády Slovenskej republiky na uvádzané cvičenia a ostré bojové streľby Výboru Národnej rady Slovenskej republiky pre obranu a bezpečnosť a Zahraničnému výboru Národnej rady. Zároveň určil Výbor Národnej rady Slovenskej republiky pre obranu a bezpečnosť pripraviť na schôdzu Národnej rady Slovenskej republiky spoločnú správu o výsledku prerokovania uvedeného materiálu vo výboroch. Zahraničný výbor Národnej rady Slovenskej republiky prerokoval návrh na vyslanie príslušníkov Armády Slovenskej republiky na uvedené vojenské cvičenia a bojové streľby dňa 18. júna a odporučil Národnej rade Slovenskej republiky vysloviť s ním súhlas. Výbor Národnej rady Slovenskej republiky pre obranu a bezpečnosť prerokoval návrh na toto vyslanie dňa 20. júna a odporučil Národnej rade vysloviť s ním súhlas. Vážené poslankyne, vážení poslanci, dovoľte mi predniesť aj návrh uznesenia Národnej rady Slovenskej republiky. Citujem z návrhu na vyslanie príslušníkov Armády Slovenskej republiky na spoločné vojenské cvičenia GUARDEX 015-96, GUARDEX 016-96 a ostré bojové streľby mimo územia Slovenskej republiky, tlač 433: "Národná rada Slovenskej republiky podľa článku 86 písm. l) Ústavy Slovenskej republiky vyslovuje súhlas s vyslaním príslušníkov Armády Slovenskej republiky mimo územia Slovenskej republiky za účelom uskutočnenia spoločných vojenských cvičení a ostrých bojových strelieb v roku 1996 A. v rámci programu Partnerstvo za mier - cvičenie GUARDEX 015-96 na území Spojených štátov, - cvičenie GUARDEX 016-96 na území Spojených štátov, B. v rámci bilaterálnej spolupráce ostré bojové streľby v Bulharskej republike. Bratislava 19. júna 1996." Ďakujem.</seg>
            </u>
            <u xml:id="ParlaMint-SK_1996-06-19-t1m16.u367" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u367.p1">Ďakujem pánu spoločnému spravodajcovi. Otváram k tomuto bodu programu rozpravu. Do rozpravy som nedostal žiadnu písomnú prihlášku. Ak sa nikto nehlási, končím rozpravu k tomuto bodu programu. Pán minister sa zrejme nechce vyjadriť. Pán spoločný spravodajca takisto nie. Môžeme pristúpiť k hlasovaniu. Nech sa páči, pán spoločný spravodajca.</seg>
            </u>
            <u xml:id="ParlaMint-SK_1996-06-19-t1m16.u368" who="#ImrichAndrejčák.1941" ana="#regular">
               <seg xml:id="ParlaMint-SK_1996-06-19-t1m16.u368.p1">Pán predseda, odporúčam Národnej rade návrh uznesenia Národnej rady, ktoré som prečítal, prijať.</seg>
            </u>
            <u xml:id="ParlaMint-SK_1996-06-19-t1m16.u369" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u369.p1">Počuli sme znenie uznesenia, budeme preto hlasovať. Prosím, aby sme sa prezentovali a hneď aj hlasovali. Pán spoločný spravodajca navrhuje prijať toto uznesenie. <note type="narrative">Hlasovanie.</note> Prezentovalo sa 128 poslancov. Za návrh hlasovalo 124 poslancov. Proti návrhu nehlasoval nikto. Hlasovania sa zdržali 4 poslanci. Konštatujem, že sme schválili uznesenie k návrhu vlády Slovenskej republiky na vyslanie príslušníkov Armády Slovenskej republiky na spoločné vojenské cvičenia GUARDEX 015-96 a GUARDEX 016-96 a ostré bojové streľby mimo územia Slovenskej republiky. Ďakujem, pán spoločný spravodajca, aj vám, panie poslankyne, páni poslanci.</seg>
            </u>
            <u xml:id="ParlaMint-SK_1996-06-19-t1m16.u370" who="#ImrichAndrejčák.1941" ana="#regular">
               <seg xml:id="ParlaMint-SK_1996-06-19-t1m16.u370.p1">Ďakujem.</seg>
            </u>
            <u xml:id="ParlaMint-SK_1996-06-19-t1m16.u371" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u371.p1">S faktickou poznámkou sa prihlásil pán poslanec Cabaj. Ale môže to byť len procedurálny návrh.</seg>
            </u>
            <u xml:id="ParlaMint-SK_1996-06-19-t1m16.u372" who="#TiborCabaj.1954" ana="#regular">
               <seg xml:id="ParlaMint-SK_1996-06-19-t1m16.u372.p1">Vážený pán predseda, je to procedurálna poznámka. Dovoľte mi, aby som požiadal o 30-minútovú prestávku na poradu klubu.</seg>
            </u>
            <u xml:id="ParlaMint-SK_1996-06-19-t1m16.u373" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u373.p1">Pán poslanec Borovský.</seg>
            </u>
            <u xml:id="ParlaMint-SK_1996-06-19-t1m16.u374" who="#JánBorovský.1955" ana="#regular">
               <seg xml:id="ParlaMint-SK_1996-06-19-t1m16.u374.p1">Poslanecký klub Združenia robotníkov Slovenska sa k tejto požiadavke pripája.</seg>
            </u>
            <u xml:id="ParlaMint-SK_1996-06-19-t1m16.u375" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u375.p1">Pán poslanec Hofbauer.</seg>
            </u>
            <u xml:id="ParlaMint-SK_1996-06-19-t1m16.u376" who="#RomanHofbauer.1940" ana="#regular">
               <seg xml:id="ParlaMint-SK_1996-06-19-t1m16.u376.p1">Pán predseda, včera sme dostali materiály na prerokovanie do výboru pre hospodárstvo a privatizáciu, ale dostali sme ich prakticky až v závere rokovania, takže využívam túto 30-minútovú prestávku na schôdzu výboru pre hospodárstvo, privatizáciu a podnikanie. Prosím, aby ste prišli. Bude to veľmi rýchlo, do tých 20 minút sa bezpečne zmestíme. Nakoľko zasadnutie klubov sa bude konať bezpochyby v miestnosti číslo 30, prosím, aby ste prišli do mojej pracovne hore na číslo 209.</seg>
            </u>
            <u xml:id="ParlaMint-SK_1996-06-19-t1m16.u377" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u377.p1">Dobre, čiže bude prestávka do 10.30 hodiny.</seg>
            </u>
            <note type="comment">Po prestávke.</note>
            <u xml:id="ParlaMint-SK_1996-06-19-t1m16.u378" who="#RobertFico.1964" ana="#regular">
               <seg xml:id="ParlaMint-SK_1996-06-19-t1m16.u378.p1">Pán predseda, mám procedurálny návrh. Navrhujem, aby sme po bode 39 programu, ktorým je návrh na rozšírenie členov Osobitného kontrolného orgánu na kontrolu činnosti Slovenskej informačnej služby a na voľbu ďalších členov tohto orgánu, rokovali o bode programu číslo 33. Je to návrh skupiny poslancov Národnej rady Slovenskej republiky na vydanie zákona Národnej rady, ktorým sa mení a dopĺňa zákon číslo 192/1995 Z. z. o zabezpečení záujmov štátu pri privatizácii strategicky dôležitých štátnych podnikov a akciových spoločností. Ďalej navrhujem, aby sme odložili rokovanie o bodoch programu 41 a 42 na utorok budúci týždeň. A po tomto všetkom navrhujem, ak schválime, alebo teda neschválime návrh zákona o zabezpečení záujmov štátu, aby dnešné rokovanie Národnej rady bolo prerušené. Dávam teda komplexný návrh na zmenu programu, prosím vás, aby sme o tomto procedurálnom návrhu hlasovali ako celku bez rozpravy. Ďakujem.</seg>
            </u>
            <u xml:id="ParlaMint-SK_1996-06-19-t1m16.u379" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u379.p1">Ďakujem. Pán poslanec Borovský.</seg>
            </u>
            <u xml:id="ParlaMint-SK_1996-06-19-t1m16.u380" who="#JánBorovský.1955" ana="#regular">
               <seg xml:id="ParlaMint-SK_1996-06-19-t1m16.u380.p1">Pán predseda, mám tiež procedurálny návrh. V zmysle rokovacieho poriadku § 13 dávam procedurálny návrh na zmenu poradia programu schôdze. Navrhujem, aby body programu číslo 33 a 31 boli prerokované teraz, v poradí: bod číslo 33 ako prvý a bod číslo 31 ako druhý. Ostatné body programu nech sa prečíslujú. O tomto návrhu navrhujem hlasovať bez rozpravy. Ďakujem.</seg>
            </u>
            <u xml:id="ParlaMint-SK_1996-06-19-t1m16.u381" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u381.p1">Ďakujem. Pán poslanec Moric.</seg>
            </u>
            <u xml:id="ParlaMint-SK_1996-06-19-t1m16.u382" who="#VíťazoslavMóric.1946" ana="#regular">
               <seg xml:id="ParlaMint-SK_1996-06-19-t1m16.u382.p1">Ďakujem veľmi pekne za slovo, pán predseda.</seg>
            </u>
            <u xml:id="ParlaMint-SK_1996-06-19-t1m16.u383" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u383.p1">Pani poslankyne, páni poslanci, prosím pokoj.</seg>
            </u>
            <u xml:id="ParlaMint-SK_1996-06-19-t1m16.u384" who="#VíťazoslavMóric.1946" ana="#regular">
               <seg xml:id="ParlaMint-SK_1996-06-19-t1m16.u384.p1">Dovoľte mi, pán predseda, aby som vyslovil vážne znepokojenie nad prácou vášho sekretariátu. Dostala sa mi do ruky tlač 438 číslo 1004/1996 sekretariát, kde na predposlednej strane je list, ktorý píše nejaký Magyár kereszténydemokrata mozgálom, ktorý navrhuje pána Bugára za člena OKO. Ja nepoznám, čo to je "Magyár kereszténydemokrata mozgálom" a prosím, aby ste mi viacej takéto listy z vášho sekretariátu neposielali. Ja protestujem proti tomu.</seg>
            </u>
            <u xml:id="ParlaMint-SK_1996-06-19-t1m16.u385" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u385.p1">Ďakujem.</seg>
            </u>
            <u xml:id="ParlaMint-SK_1996-06-19-t1m16.u386" who="#VíťazoslavMóric.1946" ana="#regular">
               <seg xml:id="ParlaMint-SK_1996-06-19-t1m16.u386.p1">Predsa v tomto štáte má každá strana svoj názov, tak je zaregistrovaná. Toto, čo si niektoré strany v tomto štáte dovoľujú, nemá obdobu v nijakom štáte.</seg>
            </u>
            <u xml:id="ParlaMint-SK_1996-06-19-t1m16.u387" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u387.p1">Ďakujem, pán poslanec. Ešte niekto? Pán poslanec Ásványi, jedine s procesnou pripomienkou.</seg>
            </u>
            <u xml:id="ParlaMint-SK_1996-06-19-t1m16.u388" who="#LászlóÁsványi.1925" ana="#regular">
               <seg xml:id="ParlaMint-SK_1996-06-19-t1m16.u388.p1">Ďakujem za slovo. Chcel by som upozorniť pána poslanca Morica, že keby sa pozrel o jeden riadok nižšie, tak tam má napísaný tento názov po slovensky, ďalší riadok po anglicky, po nemecky. Neviem, ktorý jazyk ovláda. Okrem maďarčiny.</seg>
            </u>
            <u xml:id="ParlaMint-SK_1996-06-19-t1m16.u389" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u389.p1">Pán poslanec Moric, bol by som rád, keby sme nechali prestrelku. Povedali ste svoj názor, povedal svoj názor aj on. Súhlasím, v poriadku. Ďakujem. Budeme hlasovať najprv o procedurálnom návrhu pána poslanca Fica, ktorý navrhuje, aby sme po bode 39 rokovali hneď o bode 33 a aby sme body 41 a 42, ktoré majú nasledovať podľa pôvodného schválenia programu, preložili na rokovanie v utorok, a zároveň prerušili túto schôdzu až do utorka. Prosím, aby sme sa prezentovali a hlasovali. Počuli ste návrh. <note type="narrative">Hlasovanie.</note> Prezentovalo sa 140 poslancov. Za návrh hlasovalo 102 poslancov. Proti návrhu hlasovalo 6 poslancov. Hlasovania sa zdržalo 29 poslancov. Nehlasovali 3 poslanci. To znamená, páni poslanci, pani poslankyne, že prejdeme k prvému bodu. O návrhu pána poslanca Borovského nie je potrebné hlasovať. <vocal type="noise"><desc>Hlasy v sále.</desc></vocal> Tá zmena a ten bod, ktorý ste navrhli, je prijatý, čiže to bolo týmto potvrdené. <vocal type="noise"><desc>Hlasy v sále.</desc></vocal> Prosím? Ale prijali sme tento návrh, ktorý by potom zmenil návrh pána poslanca Fica. Prosím, dám hlasovať o návrhu pána poslanca Borovského. <vocal type="noise"><desc>Dohadovanie v sále o tom, či hlasovať alebo nie.</desc></vocal> To sa bije, však hovorím, veď vy ste povedali, že chcete hlasovať. <vocal type="noise"><desc>Hlas podpredsedu Ľuptáka: To je rozdiel.</desc></vocal> Nie je rozdiel. Páni poslanci, počúvajte dobre ešte raz. Pán poslanec Fico mal návrh a ten sme už odhlasovali. Tým sa to končí. Po bode 39 ide bod 33, odložia sa body 41 a 42 a bude sa rokovať v utorok, pretože sa preruší dnešná schôdza. Pán Borovský navrhuje, aby pred bodom 33 bol zaradený bod 31. <vocal type="noise"><desc>Pokračujúce dohadovanie v sále. Hlas podpredsedu Ľuptáka: A to hneď teraz. On dal iný návrh.</desc></vocal> Ale, pán podpredseda, pán Fico dal návrh, že po prerokovaní týchto bodov sa preruší schôdza. Čiže nie je o čom rokovať. Neviem, prečo sa so mnou škriepite. Nie je o čom rokovať. <vocal type="noise"><desc>Hlas podpredsedu Ľuptáka: Je o čom rokovať.</desc></vocal> Janko, pán podpredseda, nie, pretože pán Fico dal návrh na prerušenie schôdze. Prosím, budeme hlasovať o pozmeňujúcom návrhu pána poslanca. Vlastne nie, už sme to odhlasovali. <vocal type="noise"><desc>Hlas podpredsedu Ľuptáka: Nemôže to byť. Neuprednostňujte iných. My dávame trochu iný návrh, pozmeňujúci.</desc></vocal> Dobre. Páni poslanci, dám hlasovať o návrhu pána poslanca. Hlasujeme o návrhu pána poslanca Borovského. Ja sa nebudem s vami škriepiť. Každý logicky rozmýšľajúci vie, že to tak nie je. <note>Znova argumentovanie podpredsedu Ľuptáka.</note> <note type="narrative">Hlasovanie.</note> Prezentovalo sa 129 poslancov. Za návrh hlasovalo 36 poslancov. Proti návrhu hlasovalo 11 poslancov. Hlasovania sa zdržalo 79 poslancov. Nehlasovali 3 poslanci. Tento návrh neprešiel. Pani poslankyne, páni poslanci, teraz by sme mali prerokovať bod, ktorým je návrh na rozšírenie členov Osobitného kontrolného orgánu na kontrolu činnosti Slovenskej informačnej služby a na voľbu členov tohto orgánu. Národná rada Slovenskej republiky svojím uznesením zo 4. novembra 1994 číslo 25 zriadila podľa § 5 ods. 1 a § 6 ods. 1 zákona Národnej rady Slovenskej republiky číslo 46/1993 Z. z. o Slovenskej informačnej službe Osobitný kontrolný orgán na kontrolu činnosti Slovenskej informačnej služby v zložení predseda a štyria členovia. Podľa § 6 odseku 1 uvedeného zákona Národná rada určuje počet členov tohto Osobitného kontrolného orgánu. Navrhuje sa, aby Osobitný kontrolný orgán mal 7 členov vrátane jeho predsedu, teda aby sa tento orgán rozšíril o dvoch členov. Návrh ste dostali ako tlač 438. Súčasťou je aj návrh uznesenia Národnej rady. Návrh kandidátov na členov Osobitného kontrolného orgánu vychádza z návrhov jednotlivých poslaneckých klubov. Chcem sa spýtať, či má niekto pripomienky alebo doplňujúce návrhy. <note>Nikto.</note> Konštatujem, že nikto nemá žiaden doplňujúci návrh ani pripomienky. Pristúpime k hlasovaniu. Hlasovanie nie je ako pri iných hlasovaniach tajné, nie je tajné. Prosím, pán poslanec Fogaš.</seg>
            </u>
            <u xml:id="ParlaMint-SK_1996-06-19-t1m16.u390" who="#ĽubomírFogaš.1950" ana="#regular">
               <seg xml:id="ParlaMint-SK_1996-06-19-t1m16.u390.p1">Ďakujem za slovo. Pán predseda, keďže ide o personálne otázky a vždy sme o týchto otázkach rozhodovali v tajnom hlasovaní, odporúčam aj teraz, aby sme hlasovali tajne. <vocal type="noise"><desc>Nezrozumiteľné hlasy.</desc></vocal> Nie o počte, myslím o konkrétnych osobách.</seg>
            </u>
            <u xml:id="ParlaMint-SK_1996-06-19-t1m16.u391" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u391.p1">Ale teraz ideme najskôr hlasovať o tom, aby sme zmenili uznesenie, aby bol počet poslancov sedem.</seg>
            </u>
            <u xml:id="ParlaMint-SK_1996-06-19-t1m16.u392" who="#ĽubomírFogaš.1950" ana="#regular">
               <seg xml:id="ParlaMint-SK_1996-06-19-t1m16.u392.p1">Áno, len ja to beriem ako jeden návrh a aby sme už neuzavreli tú možnosť, podávam už teraz procedurálny návrh.</seg>
            </u>
            <u xml:id="ParlaMint-SK_1996-06-19-t1m16.u393" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u393.p1">Pokoj, páni poslanci. Nechajte hovoriť jedného. Pokračujte. Čo ste chceli povedať, pán poslanec?</seg>
            </u>
            <u xml:id="ParlaMint-SK_1996-06-19-t1m16.u394" who="#ĽubomírFogaš.1950" ana="#regular">
               <seg xml:id="ParlaMint-SK_1996-06-19-t1m16.u394.p1">Že je to jeden návrh, ktorý sa skladá z dvoch častí, a aby sme pre prípadné uzatvorenie rozpravy neznemožnili podanie návrhu na tajné hlasovanie, podávam ho teraz.</seg>
            </u>
            <u xml:id="ParlaMint-SK_1996-06-19-t1m16.u395" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u395.p1">Dobre. Pán poslanec Hrušovský. Nie? <vocal type="noise"><desc>Hlasy z pléna.</desc></vocal> Hlasujeme o tom, že sa počet mení z piatich na sedem. Čiže hlasujeme najskôr o časti A návrhu uznesenia, ktorý máte predložený v rozdanom materiáli. V časti A sa navrhuje počet členov Osobitného kontrolného orgánu na kontrolu činnosti Slovenskej informačnej služby a jeho rozšírenie o dvoch. Prosím, prezentujme sa a hlasujme. <note type="narrative">Hlasovanie.</note> Prezentovalo sa 144 poslancov. Za návrh hlasovalo 83 poslancov. Proti návrhu hlasovalo 36 poslancov. Hlasovania sa zdržalo 24 poslancov. Nehlasoval 1 poslanec. Konštatujem, že sme schválili rozšírenie počtu členov Osobitného kontrolného orgánu na kontrolu činnosti Slovenskej informačnej služby o dvoch členov. Teraz budeme hlasovať o voľbe, ale procedurálne musím dať hlasovať o návrhu pána poslanca Fogaša. Pán poslanec Fogaš navrhuje, aby sme hlasovali o týchto členoch v tajnom hlasovaní. Tak som tomu rozumel, pán poslanec Fogaš. Prosím, budeme sa prezentovať a budeme hlasovať o tom, či budeme hlasovať tajne alebo verejne. <note type="narrative">Hlasovanie.</note> Prezentovalo sa 142 poslancov. Za návrh hlasovalo 87 poslancov. Proti návrhu hlasovalo 12 poslancov. Hlasovania sa zdržalo 40 poslancov. Nehlasovali 3 poslanci. Odsúhlasili sme si tajné hlasovanie. Vážení páni poslanci, to znamená, že budeme musieť mať krátku prestávku, kým kancelária pripraví... Nemusíme? Je to prichystané? Kancelária bola prichystaná aj na túto alternatívu. Dovoľte mi povedať, že klub poslancov za Spoločnú voľbu navrhuje za člena Osobitného kontrolného orgánu poslanca Viliama Sopka, klub poslancov za Kresťanskodemokratické hnutie navrhuje poslanca Ladislava Pittnera a kluby poslancov za Maďarskú koalíciu, MKDH navrhujú pána poslanca Bélu Bugára. Nemám tu vzor hlasovacieho lístka, takže momentálne neviem povedať, ako vyzerá a akým spôsobom budeme hlasovať. Už mi ho dali. Budeme hlasovať zvyčajným spôsobom. Najskôr budú hlasovať overovatelia, ktorých prosím, aby rozdali hlasovacie lístky a dozreli na priebeh tajného hlasovania. Po overovateľoch budú hlasovať predsedovia výborov a predsedníctvo. Pokiaľ ide o úpravu hlasovacieho lístku, kto chce, aby bol členom Osobitného kontrolného orgánu navrhovaný kandidát, jeho meno nechá tak, ako je napísané. Koho chce, aby nebol, tak ho vyčiarkne. Jasné? <vocal type="noise"><desc>Hlasy v sále.</desc></vocal> Platný lístok je aj vtedy, keď prečiarknete všetkých. <vocal type="noise"><desc>Hlasy v sále.</desc></vocal> A neplatný je, ak zostanú všetci traja, pretože ide len o dvoch. Jeden sa musí zo zoznamu vyčiarknuť. Ešte raz hovorím, platný je ten hlasovací lístok, na ktorom budú ponechané mená najviac dvoch kandidátov. Najskôr budú hlasovať overovatelia, potom predsedovia výborov a podpredsedovia parlamentu.</seg>
            </u>
            <note type="narrative">Tajné hlasovanie.</note>
            <u xml:id="ParlaMint-SK_1996-06-19-t1m16.u396" who="#AugustínMariánHúska.1929" ana="#regular">
               <seg xml:id="ParlaMint-SK_1996-06-19-t1m16.u396.p1">Pýtam sa, vážené kolegyne a kolegovia, či má ešte niekto z vás vykonať akt tajného hlasovania. Nech sa páči. Vážené kolegyne a kolegovia, vyhlasujem tajné hlasovanie za skončené. Prosím overovateľov, aby na určenom mieste spočítali hlasy. Vyhlasujem obedňajšiu prestávku do 14.00 hodiny. Dobrú chuť.</seg>
            </u>
            <note type="comment">Po prestávke.</note>
            <u xml:id="ParlaMint-SK_1996-06-19-t1m16.u397" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u397.p1">Pani poslankyne, páni poslanci, budeme pokračovať. Prosím teraz povereného overovateľa, aby oznámil Národnej rade výsledky volieb.</seg>
            </u>
            <u xml:id="ParlaMint-SK_1996-06-19-t1m16.u398" who="#MelániaKolláriková.1943" ana="#regular">
               <seg xml:id="ParlaMint-SK_1996-06-19-t1m16.u398.p1">Vážený pán predseda, vážené kolegyne, kolegovia, dovoľte mi, aby som vám prečítala zápisnicu o tajnom hlasovaní na voľbu ďalších členov Osobitného kontrolného orgánu Národnej rady Slovenskej republiky na kontrolu činnosti Slovenskej informačnej služby, konanom na 16. schôdzi Národnej rady Slovenskej republiky 21. júna 1996. Na voľbu ďalších členov Osobitného kontrolného orgánu Národnej rady Slovenskej republiky na kontrolu činnosti Slovenskej informačnej služby bolo poslancom vydaných 143 hlasovacích lístkov. Po spočítaní hlasov overovatelia zistili, že v tajnom hlasovaní bolo odovzdaných 141 platných hlasovacích lístkov a 2 neplatné hlasovacie lístky. Za návrh na voľbu ďalšieho člena Osobitného kontrolného orgánu Národnej rady Slovenskej republiky na kontrolu činnosti Slovenskej informačnej služby Viliama Sopka hlasovalo 87 poslancov, za Ladislava Pittnera 69 poslancov a za Bélu Bugára 51 poslancov. Overovatelia konštatujú, že Národná rada Slovenskej republiky zvolila za ďalšieho člena Osobitného kontrolného orgánu Národnej rady Slovenskej republiky na kontrolu činnosti Slovenskej informačnej služby pána poslanca Viliama Sopka, ktorý dosiahol a prekročil hranicu 79 hlasov. <kinesic type="applause"><desc>Potlesk v sále.</desc></kinesic> Ďalší dvaja členovia túto hranicu neprekročili, čiže voľba ďalšieho sa bude musieť ešte zopakovať. Gratulujem pánu poslancovi Sopkovi.</seg>
            </u>
            <u xml:id="ParlaMint-SK_1996-06-19-t1m16.u399" who="#MiroslavMaxon.1951" ana="#regular">
               <seg xml:id="ParlaMint-SK_1996-06-19-t1m16.u399.p1">Ďakujem pekne za slovo. Vzhľadom na to, že máme k dispozícii spoločnú správu k tomuto bodu rokovania a v spoločnej správe je uvedené, že výbor pre financie, rozpočet a menu tento návrh pod tlačou číslo 355 neprerokoval, toto už nie je skutočnosťou, tak by som potom prosil spoločného spravodajcu, aby všetkých informoval o uznesení výboru pre financie, rozpočet a menu k tomuto predmetu rokovania. Ďakujem pekne.</seg>
            </u>
            <u xml:id="ParlaMint-SK_1996-06-19-t1m16.u400" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u400.p1">Dobre, ďakujem. Nech sa páči, pani poslankyňa Schmögnerová.</seg>
            </u>
            <u xml:id="ParlaMint-SK_1996-06-19-t1m16.u401" who="#BrigitaSchmögnerová.1947" ana="#regular">
               <seg xml:id="ParlaMint-SK_1996-06-19-t1m16.u401.p1">Vážený pán predseda, vážená poslanecká snemovňa, dovoľte, aby som vám zdôvodnila predloženie novelizácie zákona číslo 192/1995 Z. z. o zabezpečení záujmov štátu pri privatizácii strategicky dôležitých štátnych podnikov a akciových spoločností, ktorý máte pred sebou ako tlač číslo 335. Ide o veľmi krátky návrh zákona, ktorý je však svojím dosahom veľmi dôležitý. V návrhu zákona sa predkladá, aby dve finančné inštitúcie - Slovenská sporiteľňa, a. s., a Slovenská poisťovňa, a. s., boli zahrnuté do § 2 zákona číslo 192/1995 Z. z., to znamená medzi tie spoločnosti a štátne podniky, ktoré nemajú byť ďalej privatizované. V druhej časti návrhu sa navrhuje, aby Všeobecná úverová banka a Investičná a rozvojová banka boli zahrnuté do § 3 ods. 1 zákona číslo 192/1995 Z. z., t. j. aby boli zaradené medzi strategické podniky, na ktoré sa nevzťahuje klauzula o neprivatizovateľnosti, ale pri ktorých sa zvyšujú právomoci zakladateľského orgánu. Dovoľte, aby som stručne zdôvodnila tento návrh. Slovenská poisťovňa a Slovenská sporiteľňa sú dve významné finančné inštitúcie. Obidve majú monopolné postavenie, Slovenská sporiteľňa na trhu úspor, resp. na trhu vkladov, kde má zhruba asi medzi 80 až 84 %, a Slovenská poisťovňa na trhu poistných vkladov, kde má podiel medzi 75 až 80 %. V súčasnosti neexistujú žiadne legislatívne úpravy, ktoré by zamedzovali zneužitiu monopolného postavenia týchto dvoch inštitúcií na obidvoch trhoch. Neexistuje zákon o štátnom dozore, neexistuje Úrad štátneho dozoru, ktorý by mohol účinne vykonávať štátny dozor nad obidvoma inštitúciami. Predpokladáme, že prijatie zákona o štátnom dozore, zriadenie Úradu pre štátny dozor a podobne si vyžiada určitý čas. Diverzifikácia na obidvoch trhoch je časovo ešte náročnejšia, i keď na trhu poistných vkladov už máme niekoľko súkromných inštitúcií, ktoré, myslím si, v budúcnosti budú rozhodne znižovať vážnosť monopolného postavenia Slovenskej poisťovne. Už dnes dávajú mnohé komerčné banky na trhu vkladov možnosť zhromažďovať vklady od obyvateľstva. Druhým dôvodom, ktorý treba brať do úvahy, je fakt, že Slovenská sporiteľňa a aj dve ďalšie finančné inštitúcie - Všeobecná úverová banka a Investičná a rozvojová banka - sú poznamenané tým, že majú pomerne zlú štruktúru svojich úverov. Otázka zlého úverového portfólia týchto inštitúcií nie je nová, existuje tu už niekoľko rokov. Bohužiaľ, v tomto smere sa ešte neuskutočnili dostatočne účinné opatrenia. Ich uskutočnenie zo strany štátu predpokladá schválenie novelizácie zákona o rezervách a oprávkach a predpokladá aj vyčlenenie určitých zdrojov v štátnom rozpočte, aby sa tento ozdravný proces mohol rozbehnúť. Naša poslanecká snemovňa prijala novelizáciu zákona o bankách, kde sa prijalo aj rozhodnutie o tom, že tieto inštitúcie budú zo zákona musieť byť reštrukturalizované. Chcem teda upozorniť, že v danej situácii, ale aj na najbližšie obdobie nie sú vytvorené vhodné podmienky na to, aby tieto inštitúcie, predovšetkým Slovenská sporiteľňa a Slovenská poisťovňa, sa privatizovali. Nezabezpečilo by to dostatočnú ochranu vkladov a dostatočnú ochranu pred zneužitím ich monopolného postavenia. Vzhľadom na to, že vo Všeobecnej úverovej banke a Investičnej a rozvojovej banke bude potrebné uskutočniť proces reštrukturalizácie úverového portfólia, treba zvážiť aj to, či sa predtým uskutoční ďalšia privatizácia týchto inštitúcií. Na základe toho, vážené poslankyne, vážení poslanci, vás prosím o podporu novelizácie zákona číslo 192/1995 Z. z. o zabezpečení záujmov štátu pri privatizácii strategicky dôležitých štátnych podnikov a akciových spoločností. Ďakujem za pozornosť.</seg>
            </u>
            <kinesic type="applause">
               <desc>Potlesk.</desc>
            </kinesic>
            <u xml:id="ParlaMint-SK_1996-06-19-t1m16.u402" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u402.p1">Ďakujem, pani poslankyňa, aj ja vám. Ako spoločný spravodajca výborov bol určený predseda výboru pán Hofbauer. Prosím ho, aby podal správu o výsledkoch prerokovania návrhu zákona vo výboroch Národnej rady.</seg>
            </u>
            <u xml:id="ParlaMint-SK_1996-06-19-t1m16.u403" who="#RomanHofbauer.1940" ana="#regular">
               <seg xml:id="ParlaMint-SK_1996-06-19-t1m16.u403.p1">Vážený pán predseda, vážené pani poslankyne, vážení páni poslanci, návrh skupiny poslancov Národnej rady Slovenskej republiky na vydanie zákona Národnej rady Slovenskej republiky, ktorým sa mení a dopĺňa zákon Národnej rady Slovenskej republiky číslo 192/1995 Z. z. o zabezpečení záujmov štátu pri privatizácii strategicky dôležitých štátnych podnikov a akciových spoločností, tlač číslo 335, pridelil predseda Národnej rady Slovenskej republiky rozhodnutím číslo 769 z 5. februára 1996 na prerokovanie Ústavnoprávnemu výboru Národnej rady Slovenskej republiky, Výboru Národnej rady Slovenskej republiky pre financie, rozpočet a menu a Výboru Národnej rady Slovenskej republiky pre hospodárstvo, privatizáciu a podnikanie v lehote po prijatí stanoviska vlády Slovenskej republiky a súčasne určil ako príslušný Výbor Národnej rady Slovenskej republiky pre hospodárstvo, privatizáciu a podnikanie na skoordinovanie stanovísk výborov Národnej rady Slovenskej republiky s tým, že sa skoordinované stanoviská výborov Národnej rady Slovenskej republiky premietnu v spoločnej správe výborov Národnej rady Slovenskej republiky. Predseda Národnej rady Slovenskej republiky rozhodnutím číslo 1041 z 20. júna 1996 pozmenil svoje rozhodnutie číslo 769 z 5. februára 1996 tak, že určil lehotu na prerokovanie návrhu skupiny poslancov Národnej rady Slovenskej republiky na vydanie zákona Národnej rady Slovenskej republiky ihneď. Stanovisko vlády Slovenskej republiky k návrhu skupiny poslancov na vydanie zákona Národnej rady Slovenskej republiky v čase spracovania spoločnej správy nebolo známe. Výbor Národnej rady Slovenskej republiky pre financie, rozpočet a menu a Výbor Národnej rady Slovenskej republiky pre hospodárstvo, privatizáciu a podnikanie v čase spracovania spoločnej správy neprerokovali návrh skupiny poslancov Národnej rady Slovenskej republiky na vydanie zákona. Tieto výbory prerokovali návrh zákona osobitne, a to dnes, a ich uznesenia sú preto osobitnou prílohou spoločnej správy. Ústavnoprávny výbor Národnej rady Slovenskej republiky dňa 21. júna 1996 prerokoval návrh skupiny poslancov na vydanie zákona Národnej rady Slovenskej republiky a neprijal uznesenie k návrhu skupiny poslancov Národnej rady Slovenskej republiky na vydanie zákona Národnej rady Slovenskej republiky, ktorým sa mení a dopĺňa zákon Národnej rady Slovenskej republiky číslo 192/1995 Z. z. o zabezpečení záujmov štátu pri privatizácii strategicky dôležitých štátnych podnikov a akciových spoločností, lebo podľa § 48 ods. 1 zákona Slovenskej národnej rady číslo 44/1989 Zb. o rokovacom poriadku Slovenskej národnej rady v znení neskorších predpisov nevyslovila s ním súhlas nadpolovičná väčšina všetkých členov výboru. Vážení kolegovia, súčasťou spoločnej správy sú teda tieto dve uznesenia, ktoré som dostal osobitne, a v týchto uzneseniach boli prijaté odporúčania na pozmeňujúce návrhy, ktoré tu prečítam a treba ich chápať ako stanovisko k spoločnej správe. Výbor Národnej rady Slovenskej republiky pre hospodárstvo, privatizáciu a podnikanie prijal tento pozmeňujúci návrh: V bode 1 textu návrhu skupiny poslancov v treťom riadku za slovami "štátne podniky" vypustiť slovo "alebo" a nahradiť ho čiarkou a vo štvrtom riadku za slová "s účasťou štátu" vypustiť slovo "alebo" a nahradiť ho slovami "a akcie" a ďalej pokračovať pôvodným textom. Tento pozmeňujúci návrh bol prerokovaný s predkladateľmi a precizuje pôvodný text návrhu. Ďalej ako súčasť spoločnej správy treba chápať aj pozmeňujúci návrh Výboru Národnej rady Slovenskej republiky pre financie, rozpočet a menu k bodu 2, a to v bode 2 písm. f) slovo "alebo" nahradiť slovom "a". Toto sú všetky pozmeňujúce návrhy, ktoré treba chápať ako stanoviská k spoločnej správe. Odporúčam ich prijatie, vážený pán predseda.</seg>
            </u>
            <u xml:id="ParlaMint-SK_1996-06-19-t1m16.u404" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u404.p1">Ďakujem pekne pánu spoločnému spravodajcovi. Do rozpravy sa prihlásil predseda ústavnoprávneho výboru pán Brňák.</seg>
            </u>
            <u xml:id="ParlaMint-SK_1996-06-19-t1m16.u405" who="#PeterBrňák.1959" ana="#regular">
               <seg xml:id="ParlaMint-SK_1996-06-19-t1m16.u405.p1">Vážený pán predseda, panie poslankyne, páni poslanci, na základe nie nevýznamného tlaku relevantných medzinárodných inštitúcií, či už Medzinárodného menového fondu, Svetovej banky alebo OECD, ktoré navrhujú privatizáciu aj peňažných inštitúcií, resp. žiadajú oznámiť termín, kedy sa pristúpi k tejto privatizácii, navrhujem obmedziť účinnosť tejto novely do dátumu 31. 3. 1997. Môj pozmeňujúci, resp. doplňujúci návrh teda znie: v texte článku II návrhu novely tohto zákona vypustiť bodku a pokračovať v texte "a stráca účinnosť 31. 3. 1997". Ďakujem.</seg>
            </u>
            <u xml:id="ParlaMint-SK_1996-06-19-t1m16.u406" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u406.p1">Ďakujem. Do rozpravy sa hlási pán poslanec Slota. Nech sa páči.</seg>
            </u>
            <u xml:id="ParlaMint-SK_1996-06-19-t1m16.u407" who="#JánSlota.1953" ana="#regular">
               <seg xml:id="ParlaMint-SK_1996-06-19-t1m16.u407.p1">Vážený pán predseda, vážení prítomní, som skutočne veľmi rád, že Slovenská národná strana podporou tohto návrhu bude môcť preukázať tie dehonestujúce reči o tom, že Slovenská národná strana je proste nejakým spôsobom zainteresovaná v privatizácii poisťovní, až natoľko, že by spochybňovala nejaké koaličné vzťahy. Sme skutočne veľmi radi a myslím si, že sa vyjadrí aj môj kolega Ľupták, že dôjde k zahrnutiu týchto peňažných ústavov do strategických podnikov tohto štátu. A naveky vekov amen tak, aby nikdy nikým neboli privatizované. Nie v roku 1997, nech sú aj v roku 2097 tieto peňažné ústavy stále ako peňažné ústavy štátu. Ďakujem pekne za pozornosť.</seg>
            </u>
            <kinesic type="applause">
               <desc>Potlesk.</desc>
            </kinesic>
            <u xml:id="ParlaMint-SK_1996-06-19-t1m16.u408" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u408.p1">Pán poslanec Palacka.</seg>
            </u>
            <u xml:id="ParlaMint-SK_1996-06-19-t1m16.u409" who="#GabrielPalacka.1960" ana="#regular">
               <seg xml:id="ParlaMint-SK_1996-06-19-t1m16.u409.p1">Vážený pán predseda, vážené kolegyne, kolegovia, pri tomto návrhu zákona sa vlastne žiada opýtať, aký je účel tejto novely zákona o strategických podnikoch. Je účelom zabrániť privatizácii Slovenskej sporiteľne a Slovenskej poisťovne? Pravdepodobne áno, z vystúpenia pani predkladateľky to vyplýva. Môžeme mať rôzne názory na potrebu privatizácie týchto inštitúcií, ale za existujúcich okolností na Slovensku akceptujem, že dnes je dôvod na neprivatizáciu poisťovne a sporiteľne. V tomto prípade však musím upozorniť, že návrh, tak ako ho formulovali predkladatelia, tento účel vôbec nespĺňa. Kolegovia totiž nepostrehli, čo je pri privatizácii podľa zákona 92/1991 Zb. o veľkej privatizácii predmetom privatizácie. Nikdy to nebol a nie je majetok akciových spoločností. Tu, pravda, nemám na mysli, keď nejaká spoločnosť predá napríklad Ford Escort svojmu riaditeľovi ako fyzickej osobe. Aj to je určitý druh privatizácie, ale nie je to privatizácia podľa zákona číslo 92/1991 Zb. Musíme totiž rozlíšiť majetok akciovej spoločnosti a majetok štátu, resp. Fondu národného majetku. V privatizácii je pri akciových spoločnostiach bežný postup, že Fond národného majetku predá akcie, ktoré zhmotňujú jeho majetkovú účasť v danej akciovej spoločnosti. Fond národného majetku nikdy nemôže predať, teda privatizovať, majetok akciovej spoločnosti - budovy, pozemky, stroje a iný hmotný alebo nehmotný majetok akciovej spoločnosti. To je vo výlučnej kompetencii orgánov danej akciovej spoločnosti. Predložený návrh zákona tomuto nezabráni. Túto problematiku som konzultoval aj s pracovníkmi legislatívneho odboru Kancelárie Národnej rady Slovenskej republiky, ktorí toto potvrdili a vlastne potom predložili pozmeňujúci návrh, ktorý bol predložený do výborov. Bohužiaľ, ani jeden výbor si tento návrh neosvojil. Samozrejme, je možné aj iné vysvetlenie. Predkladatelia mohli chcieť len budiť dojem starostlivosti o osud monopolných finančných inštitúcií a predložiť zákon, ktorým budú predstierať celej verejnosti, že zachránili majetok pred rozkrádaním. V skutočnosti sa však týmto zákonom nezachráni vôbec nič. Ja verím, že takýto úmysel predkladatelia nemali. Potom však návrh svedčí o ich nekompetentnosti alebo neznalosti základných ekonomických právnych pojmov, rozdielu medzi akciami a majetkom akciových spoločností. Aby som túto nezrovnalosť odstránil, navrhujem tento pozmeňujúci návrh: Po prvé: bod 1 sa vypúšťa. Po druhé: bod 2 sa označí ako bod 1 a znie: V § 2 ods. 3 sa za slová "Slovenských elektrární, a. s., Bratislava" vkladajú slová "Slovenskej sporiteľne, a. s., Bratislava a Slovenskej poisťovne, a. s., Bratislava" a text za bodkočiarkou v tomto odseku sa vypúšťa. A bod 3 sa označí ako bod 2. Myslím, že týmto návrhom sa podarí dosiahnuť pôvodný účel, ktorý predkladatelia mali na mysli. Ďakujem.</seg>
            </u>
            <kinesic type="applause">
               <desc>Potlesk.</desc>
            </kinesic>
            <u xml:id="ParlaMint-SK_1996-06-19-t1m16.u410" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u410.p1">Ďakujem pánu poslancovi Palackovi. Ďalej sa do rozpravy hlási pán poslanec Černák.</seg>
            </u>
            <u xml:id="ParlaMint-SK_1996-06-19-t1m16.u411" who="#ĽudovítČernák.1951" ana="#regular">
               <seg xml:id="ParlaMint-SK_1996-06-19-t1m16.u411.p1">Vážený pán predseda, kolegyne a kolegovia, otázka privatizácie finančnej inštitúcie je nesmierne dôležitá a nie je to otázka prístupu jednotlivých politických strán, lobbistických skupín, ale je to otázka prístupu k celej ekonomike ako celku. Aj to bol dôvod, keď sa začalo diskutovať o privatizácii, prečo som aj ja, podobne ako kolegyňa Schmögnerová, navrhol novelizáciu príslušného zákona, dokonca som ju podal asi o dva dni skôr. Ja som pôvodne navrhoval všetky štyri finančné inštitúcie zaradiť do prvej skupiny, kolegyňa Schmögnerová s kolegom Ficom to prepracovali lepšie a navrhli len Slovenskú sporiteľňu a Slovenskú poisťovňu zaradiť do prvej skupiny a do druhej skupiny Všeobecnú úverovú banku a Investičnú a rozvojovú banku. Preto som svoj návrh stiahol a budem podporovať jej návrh, ale dopredu som s nimi konzultoval, že pri reštrukturalizácii našej ekonomiky pri vyslaní signálov, o ktorých hovoril pán kolega Brňák, by bolo vhodné platnosť tohto zákona časovo obmedziť. Zásadne však nie do marca roka 1997. Tí, ktorí troška robia v tejto oblasti, vedia, že reštrukturalizácia úverového portfólia, ozdravenie vstupu kapitálu, eventuálne navŕšenie, pripravenie privatizačných projektov je proces, ktorý sa dá optimisticky odhadnúť na niekoľko rokov a nie na niekoľko mesiacov. Ono, viete, vôbec diskutovať o tom, či ho časovo obmedziť, či nie, je nie veľmi logické, pretože zákon sa dá novelizovať, kedy chceme, a dátumy sa tam dajú zmeniť tak, ako sa prejaví väčšinová politická vôľa. Ale aby sme vyslali signál tým finančným inštitúciám, o ktorých hovoril kolega Brňák, mali by sme jasne povedať - áno, zatiaľ ich nebudeme privatizovať, chceme urobiť tie kroky v poradí, ako som ich menoval, t. j. reštrukturalizácia úverového portfólia, ozdravenie, kapitálové posilnenie, vybudovanie rezerv finančných a privatizačných projektov, a potom privatizovať. Tento proces som po konzultáciách s čelnými predstaviteľmi všetkých finančných inštitúcií odhadoval na 4 až 5 rokov, a preto dávam nasledujúci pozmeňujúci návrh, aby v tej časti, ktorá hovorí o nadobudnutí účinnosti, bola bodka zrušená a doplnený text "a platí do 31. 12. 2000". Nielen tým, že sa prvýkrát v našich zákonoch zjavuje dátum 2000, ale predovšetkým tým, že sú to 4 roky aj čosi, vás prosím o podporu tohto časového obmedzenia. Ďakujem za pochopenie, návrh odovzdávam písomne. Znovu by som chcel apelovať na tých, ktorí rozumejú situácii vo finančných inštitúciách, aby nesiahli k politickému riešeniu a dali tam obmedzenie na niekoľko mesiacov, ktoré zjavne zvádza k tomu, že zatiaľ sme sa nedohodli, ale za rok sa asi dohodneme, ale aby volili z ekonomického hľadiska a tam je potrebný časový interval 4 až 5 rokov. Ďakujem.</seg>
            </u>
            <u xml:id="ParlaMint-SK_1996-06-19-t1m16.u412" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u412.p1">Ďakujem. Pán poslanec Filkus, nech sa páči.</seg>
            </u>
            <u xml:id="ParlaMint-SK_1996-06-19-t1m16.u413" who="#RudolfFilkus.1927" ana="#regular">
               <seg xml:id="ParlaMint-SK_1996-06-19-t1m16.u413.p1">Vážený pán predseda, kolegyne, kolegovia, celkom jednoznačne poviem hneď na začiatku, že nie som proti privatizácii aj takýchto veľkých peňažných ústavov. Ale v tejto etape transformačného procesu by sme určite urobili chybu, keby sme prikročili k tejto privatizácii. Odhliadam od všetkých politických aspektov, ktoré tu sú a o ktorých sme už x-krát hovorili. Chcem vás vyslovene presvedčiť o tom, že vecne by sme urobili ohromnú chybu. V tejto etape transformačného procesu slovenskej ekonomiky sme niekoľko ráz deklarovali, že musíme našim občanom, a to nie je fráza, vytvoriť určitú garanciu na poistnom a vkladovom trhu tých inštitúcií, ktoré prevažujú na danom trhu. To je jedna vec - garancia. Garancia štátu. My sme o tom vo výbore diskutovali. Druhá vec, že musíme vytvoriť bariéry, aby monopolné postavenie týchto inštitúcií, znovu najmä na poistnom a vkladovom trhu, boli také veľké, aby toto svoje monopolné postavenie nemohli zneužívať. A prečo hovorím v tejto etape transformačného procesu? Pretože sme si povedali, že musíme reštrukturalizovať, zmeniť bankovú sféru, musíme reštrukturalizovať podnikovú sféru <note>viete o problémoch so stratovými podnikmi a všetkým ostatným, čo sme už tiež mnoho ráz opakovali</note>, a keby sme to v tejto etape urobili, tak by sme vlastne oslabili ďalšie kroky v transformačnom procese. Samozrejme, to však súčasne znamená, že nemôžem teraz tu deklarovať a povedať, že po 7 mesiacoch 31. 3., či po 9 mesiacoch bude ukončený transformačný proces a už tento zákon nebude pôsobiť. No to je strašne slabá argumentácia, dymová clona a nechcem ju dostať do politickej roviny, i keď možno hľadať určité zázemie politického charakteru. Predsa nie je možné teraz povedať, že po deviatich mesiacoch dostaneme túto ekonomiku do takého stavu, že všetko bude v poriadku, to, čo máme pred sebou, a to, čo sa nám doteraz nepodarilo v transformačnom procese urobiť. Som zásadne proti tomu, aby sa tu prichádzalo s hocijakým obdobím, do ktorého by mal tento zákon platiť. Potom radšej k novelizácii zákona nepristupujme. A potom sa treba znovu k tomu vrátiť a hľadať v tom nejaké iné motívy a nie motívy ekonomického charakteru. Pozmeňujúce návrhy tak, ako ich interpretoval pán poslanec Palacka, sme mali vo výbore, rokovali sme o nich. Samozrejme, možno prijať buď alternatívu pozmeňujúcich návrhov, ale alternatívu tých pozmeňujúcich návrhov, ktoré do určitej miery zodpovedajú poňatiu aj v interpretácii pána predsedu Hofbauera. Ono v podstate doplnením akcií alebo zmenou bodu, ktorú navrhoval pán Palacka, dosiahneme to isté. Treba si to povedať, v čom nie. Jednoznačne sme hovorili o akciách, tak si zdokumentujme tie dva prístupy vedľa seba. Poprosil by som pána spravodajcu, keď bude dávať tieto alternatívy, aby dopodrobna povedal ich interpretáciu, lebo je to mimoriadne vážna vec. Ďakujem.</seg>
            </u>
            <kinesic type="applause">
               <desc>Potlesk.</desc>
            </kinesic>
            <u xml:id="ParlaMint-SK_1996-06-19-t1m16.u414" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u414.p1">Ďakujem, pán poslanec. Pán poslanec Vaškovič - faktická poznámka. Nech sa páči.</seg>
            </u>
            <u xml:id="ParlaMint-SK_1996-06-19-t1m16.u415" who="#ViliamVaškovič.1945" ana="#regular">
               <seg xml:id="ParlaMint-SK_1996-06-19-t1m16.u415.p1">Vážený pán predseda, vážené kolegyne, kolegovia, zastávam tiež ten názor, ktorý tu prezentoval pán profesor Filkus. Chcem však upozorniť na jednu vec, ktorú som povedal aj vo výbore, keď sme to prerokúvali, že len tento krok vôbec nepostačuje. Totiž ak nedôjde k ďalšiemu kroku, a to k dôslednej kontrole štátu a k dôslednému výkonu práv akcionára v týchto inštitúciách, tak je to o ničom. Prosím vás pekne, už aj vrabce na streche čvirikajú o tom, čo sa v týchto inštitúciách deje, ako sa tam dávajú úvery. Pokiaľ v dozorných radách budú sedieť ľudia, ktorí o financiách ani neslýchali, pokiaľ budú tieto inštitúcie viesť ľudia, ktorí o poisťovníctve alebo o peňažníctve vedia iba z rýchlika, v tom prípade je to krok úplne slabulinký. Čiže za týmto krokom musia nasledovať konzekventné personálne zmeny v orgánoch týchto spoločností. A na to musí byť politická vôľa, ale musia tam byť odborníci a nie politickými stranami delegovaní šaškovia. Ďakujem.</seg>
            </u>
            <u xml:id="ParlaMint-SK_1996-06-19-t1m16.u416" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u416.p1">Pani poslankyne, páni poslanci, hlási sa ešte niekto do rozpravy? Predseda výboru pán Maxon.</seg>
            </u>
            <u xml:id="ParlaMint-SK_1996-06-19-t1m16.u417" who="#MiroslavMaxon.1951" ana="#regular">
               <seg xml:id="ParlaMint-SK_1996-06-19-t1m16.u417.p1">Ak dovolíte, len z miesta poviem jednu poznámku alebo dve poznámky. Tie pozmeňujúce návrhy, jednak pána poslanca Palacku i pána poslanca Černáka, i keď, samozrejme, každý sa vecne týka niečoho iného, majú nepochybne istý stupeň opodstatnenosti. Možno v tejto chvíli nie je celkom vhodné, ale podľa mňa je dôležité pripomenúť jednu vec, že na druhej strane by som predkladateľom týchto návrhov chcel pripomenúť dosť jednoznačné stanoviská súvisiace s privatizáciou finančných ústavov Slovenskej republiky napríklad z OECD, kde sa veľmi jasne deklaruje odporúčanie tieto peňažné ústavy privatizovať a, samozrejme, požadujú dve veci - stanoviť spôsob a metódy privatizácie a druhú vec - stanoviť jej časovú postupnosť. Nepochybne tie termíny, ktoré sú z hľadiska účinnosti zákona navrhnuté, môžu byť predmetom diskusie o tom, či je možné ten proces zvládnuť za 9 mesiacov alebo 7 mesiacov, alebo či tento proces taxatívne stanoviť do 31. 12. roku 2000, ako navrhoval kolega pán poslanec Černák. Túto svoju faktickú poznámku som považoval za potrebné uviesť, lebo je to požiadavka alebo odporúčanie nielen OECD, ale napríklad aj Svetovej banky. A mnohokrát sa o nej diskutovalo aj na pôde parlamentu, nie v súvislosti s privatizáciou peňažných ústavov, ale v súvislosti s transformáciou slovenskej ekonomiky a vtedy požiadavky týchto inštitúcií boli interpretované voči nám ako požiadavky, ktoré je potrebné splniť. Ďakujem pekne za pozornosť.</seg>
            </u>
            <u xml:id="ParlaMint-SK_1996-06-19-t1m16.u418" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u418.p1">Ďakujem. Páni poslanci, pani poslankyne, keďže sa nikto nehlási do rozpravy, končím rozpravu k tomuto bodu programu. Pýtam sa pani predkladateľky, či sa chce vyjadriť. Pani poslankyňa Schmögnerová, ale pri pulte.</seg>
            </u>
            <u xml:id="ParlaMint-SK_1996-06-19-t1m16.u419" who="#BrigitaSchmögnerová.1947" ana="#regular">
               <seg xml:id="ParlaMint-SK_1996-06-19-t1m16.u419.p1">Ak dovolíte, chcela by som sa vyjadriť k niektorým návrhom, ktoré treba brať do úvahy. V uznesení, ktoré prijal výbor pre financie a menu, je jeden pozmeňujúci návrh. Upozorňujem, že sa doň vkradla chyba. Legislatívny odbor uviedol zlé číslo odseku. Nemá to byť dvojka, ich návrh sa vzťahuje nie na odsek, ale na bod číslo 1. To je prvá poznámka. Druhá poznámka: Prijatie pozmeňujúceho návrhu, ktorý prijal výbor pre hospodárstvo a privatizáciu, rieši zároveň aj návrh, ktorý prijal výbor pre financie a menu. Pripomínam to, aby nedošlo k chybným hlasovaniam. Tretia poznámka: Riešenie, ktoré predložil pán poslanec Palacka, v porovnaní s riešením, ktoré navrhujeme my a ktoré je súčasťou uznesenia gesčného výboru, je odlišné v jednom bode. Návrh gesčného výboru okrem akcií zahŕňa návrh neprivatizovať ani majetok akciových spoločností. Je otázkou, či chceme zabrániť tomu, aby tieto finančné inštitúcie - Slovenská sporiteľňa a Slovenská poisťovňa - nakladali s majetkom, do ktorého patria budovy, pozemky atď., alebo im chceme v tom zabrániť. V tom je odlišnosť tých dvoch návrhov. Nechávam na vaše zváženie, ktorý návrh podporíte. Prirodzene, pri druhom návrhu môžu vzniknúť určité komplikácie pri nakladaní s nepotrebným majetkom, resp. napríklad pri vyraďovaní niektorých základných prostriedkov s určitou zostatkovou cenou. Dovoľte, aby som sa vyjadrila k časovej náročnosti procesov, ktoré je nevyhnutné uskutočniť, aby sa vytvorili základné predpoklady pre niektoré ďalšie kroky. Prirodzene, návrhy, ktoré odzneli zo strán určitých inštitúcií, ako je OECD, Európska únia, Svetová banka, sú návrhy veľmi všeobecné a nevzťahujú sa konkrétne na tie inštitúcie, ktoré tu riešime, t. j. na Slovenskú sporiteľňu a Slovenskú poisťovňu. Rozhodujúcejšie ako rýchla privatizácia je to, aby sa privatizáciou neurobili základné chyby, ktoré sa nedajú už napraviť. Preto tomuto kroku musí predchádzať určitý proces, ktorý by mal zahrnúť obmedzenie, resp. limitovanie nebezpečenstva zneužitia monopolného postavenia a ozdravenie prvej skupiny finančných inštitúcií. Prirodzene, veľa bude závisieť od toho, či sa bude pokračovať takým tempom, ako sa pokračovalo dosiaľ, keď zatiaľ sme v priebehu 3 rokov neboli schopní prijať ani legislatívu, ktorá upravuje nevyhnutné podmienky na reštrukturalizáciu úverového portfólia a zavedenie štátneho dozoru. Osobne sa nazdávam, že nadmerné urýchľovanie tohto procesu je asi dosť ťažko schodné. Preto dávam na vaše zváženie, aby ste aj toto brali do úvahy. Je možné aj iné riešenie. Keby sa podaril tento proces urýchliť, za čo sa, myslím, všetci prihovárame, pristúpiť potom k obmedzeniu účinnosti tohto zákona. Je to ďalšie možné riešenie, ktoré treba pri hlasovaní zvažovať. Napriek tomu sa nazdávam, že sú vážne odborné dôvody, ku ktorým pribúdajú i niektoré politické, ktorých som sa zámerne ani nedotýkala, aby sa tento zákon prijal. V krajnom prípade aj v určitej mäkšej podobe, ako to navrhujú niektoré pozmeňujúce návrhy. Ďakujem za pozornosť.</seg>
            </u>
            <u xml:id="ParlaMint-SK_1996-06-19-t1m16.u420" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u420.p1">Ďakujem pani predkladateľke. Pýtam sa pána spoločného spravodajcu, či sa chce vyjadriť k rozprave.</seg>
            </u>
            <u xml:id="ParlaMint-SK_1996-06-19-t1m16.u421" who="#RomanHofbauer.1940" ana="#regular">
               <seg xml:id="ParlaMint-SK_1996-06-19-t1m16.u421.p1">Nie.</seg>
            </u>
            <u xml:id="ParlaMint-SK_1996-06-19-t1m16.u422" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u422.p1">Ak nie, môžeme pristúpiť k hlasovaniu. Nech sa páči, pán spoločný spravodajca.</seg>
            </u>
            <u xml:id="ParlaMint-SK_1996-06-19-t1m16.u423" who="#RomanHofbauer.1940" ana="#regular">
               <seg xml:id="ParlaMint-SK_1996-06-19-t1m16.u423.p1">Vážený pán predseda, pani poslankyne, páni poslanci, spolu existuje päť pozmeňujúcich návrhov k tomuto textu návrhu zákona skupiny poslancov Národnej rady Slovenskej republiky. Budem zaradom uvádzať jednotlivé pozmeňujúce návrhy vrátane tých, ktoré boli prijaté výbormi, alebo ktoré prešli výbormi.</seg>
            </u>
            <u xml:id="ParlaMint-SK_1996-06-19-t1m16.u424" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u424.p1">Najskôr musíte uvádzať návrhy zo spoločnej správy.</seg>
            </u>
            <u xml:id="ParlaMint-SK_1996-06-19-t1m16.u425" who="#RomanHofbauer.1940" ana="#regular">
               <seg xml:id="ParlaMint-SK_1996-06-19-t1m16.u425.p1">Áno, začneme tými, ktoré sú zo spoločnej správy. Prvý je návrh výboru pre hospodárstvo, privatizáciu a podnikanie, ktorý sa týka bodu 1 v treťom riadku a s tými úpravami, ktoré som uviedol. Odporúčam ho neprijať.</seg>
            </u>
            <u xml:id="ParlaMint-SK_1996-06-19-t1m16.u426" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u426.p1">Prosím, prezentujme sa a hlasujme o prvom pozmeňujúcom návrhu zo spoločnej správy s odporúčaním neprijať ho. <note type="narrative">Hlasovanie.</note> Prezentovalo sa 128 poslancov. Za návrh hlasovalo 40 poslancov. Proti návrhu hlasovalo 62 poslancov. Hlasovania sa zdržalo 24 poslancov. Nehlasovali 2 poslanci. Neprijali sme tento pozmeňujúci návrh.</seg>
            </u>
            <u xml:id="ParlaMint-SK_1996-06-19-t1m16.u427" who="#RomanHofbauer.1940" ana="#regular">
               <seg xml:id="ParlaMint-SK_1996-06-19-t1m16.u427.p1">Ďalší je pozmeňujúci návrh výboru pre rozpočet, financie a menu, týka sa bodu 2. Odporúčam ho prijať.</seg>
            </u>
            <u xml:id="ParlaMint-SK_1996-06-19-t1m16.u428" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u428.p1">Prosím, prezentujme sa a hlasujme. Pán spoločný spravodajca odporúča prijať druhý pozmeňujúci návrh. <note type="narrative">Hlasovanie.</note> Prezentovalo sa 133 poslancov. Za návrh hlasovalo 127 poslancov. Proti návrhu nehlasoval nikto. Hlasovania sa zdržalo 6 poslancov. Tento návrh prešiel.</seg>
            </u>
            <u xml:id="ParlaMint-SK_1996-06-19-t1m16.u429" who="#RomanHofbauer.1940" ana="#regular">
               <seg xml:id="ParlaMint-SK_1996-06-19-t1m16.u429.p1">Ďalšie tri pozmeňujúce návrhy vyplynuli z rozpravy poslancov. Prvý odznel návrh pána poslanca Brňáka, týka sa účinnosti zákona do 31. 3. 1997. Návrh odporúčam prijať.</seg>
            </u>
            <u xml:id="ParlaMint-SK_1996-06-19-t1m16.u430" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u430.p1">Prosím, prezentujme sa a hlasujme o pozmeňujúcom návrhu pána poslanca Brňáka s odporúčaním prijať ho. <note type="narrative">Hlasovanie.</note> Prezentovalo sa 134 poslancov. Za návrh hlasovalo 70 poslancov. <kinesic type="applause"><desc>Potlesk.</desc></kinesic> Proti návrhu hlasovalo 50 poslancov. Hlasovania sa zdržalo 14 poslancov. Tento pozmeňujúci návrh sme prijali. Pokračujte, pán spoločný spravodajca.</seg>
            </u>
            <u xml:id="ParlaMint-SK_1996-06-19-t1m16.u431" who="#RomanHofbauer.1940" ana="#regular">
               <seg xml:id="ParlaMint-SK_1996-06-19-t1m16.u431.p1">Ďakujem, pán predseda. Ďalší vystúpil v rozprave pán poslanec Palacka, ktorý predložil 3 návrhy, ktoré spolu súvisia. Po prvé - bod 1 sa vypúšťa, po druhé - bod 2 sa označí ako bod 1 a znie tak, ako uviedol, a po tretie - bod 3 sa označí ako bod 2. Dávam o týchto troch hlasovať naraz, pretože vecne spolu súvisia a odporúčam ich neprijať. <vocal type="noise"><desc>Ruch v sále.</desc></vocal> Áno, dobre. Prvý je k bodu 1 - bod 1 sa vypúšťa. Po druhé - bod 2 sa označí ako bod 1 a znie: V § 2 ods. 3 za slová "Slovenských elektrární, a. s., Bratislava" sa vkladajú slová "Slovenskej sporiteľne, a. s., Bratislava, Slovenskej poisťovne, a. s., Bratislava" a text za bodkočiarkou sa vypúšťa. A bod 3 sa označí ako 2. Odporúčam návrh neprijať.</seg>
            </u>
            <u xml:id="ParlaMint-SK_1996-06-19-t1m16.u432" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u432.p1">Prosím, prezentujme sa a hlasujme. Pán spoločný spravodajca odporúča návrh neprijať. <note type="narrative">Hlasovanie.</note> Prezentovalo sa 134 poslancov. Za návrh hlasovalo 61 poslancov. Proti návrhu hlasovalo 62 poslancov. Hlasovania sa zdržalo 11 poslancov. Neprijali sme tento pozmeňujúci návrh.</seg>
            </u>
            <u xml:id="ParlaMint-SK_1996-06-19-t1m16.u433" who="#RomanHofbauer.1940" ana="#regular">
               <seg xml:id="ParlaMint-SK_1996-06-19-t1m16.u433.p1">Ďakujem, pán predsedajúci. Ako posledný bol návrh pána Černáka, ale ten v podstate bol vyriešený prijatím pozmeňujúceho návrhu pána poslanca Brňáka, takže hlasovať o ňom je bezpredmetné. Tým sme vyčerpali všetky pozmeňujúce návrhy k tomuto textu zákona a odporúčam hlasovať o zákone ako celku.</seg>
            </u>
            <u xml:id="ParlaMint-SK_1996-06-19-t1m16.u434" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u434.p1">V súlade s ustanovením § 26 ods. 1 zákona o rokovacom poriadku budeme hlasovať o návrhu zákona ako celku v znení schválených zmien a doplnkov. Prosím, prezentujme sa a hneď hlasujme.</seg>
            </u>
            <u xml:id="ParlaMint-SK_1996-06-19-t1m16.u435" who="#RomanHofbauer.1940" ana="#regular">
               <seg xml:id="ParlaMint-SK_1996-06-19-t1m16.u435.p1">Odporúčam ho prijať.</seg>
            </u>
            <note type="narrative">Hlasovanie.</note>
            <u xml:id="ParlaMint-SK_1996-06-19-t1m16.u436" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u436.p1">Prezentovalo sa 96 poslancov. Za návrh hlasovalo 91 poslancov. Proti návrhu nehlasoval nikto. Hlasovania sa zdržalo 5 poslancov. Konštatujem, že uvedený zákon sme prijali. <kinesic type="applause"><desc>Potlesk.</desc></kinesic> Vážené pani poslankyne, vážení páni poslanci, tak ako sme sa dohodli v priebehu dnešného rokovania, prerušujem schôdzu do utorka do 14.00 hodiny. Oznamujem, že letecká preprava pre poslancov Národnej rady po prerušení 16. schôdze je zabezpečená tak, že lietadlo odlieta hodinu po skončení schôdze. Autobus 30 minút po skončení. Taký rýchly sled je preto, lebo lietadlo sa musí vrátiť, ide mimo republiky. Prílet lietadla bude v utorok 25. júna približne o 12.00 hodine s tým, že z Košíc odletí o 10.00 hodine, z Popradu o 10.40 hodine. Štvrtý deň rokovania 16. schôdze Národnej rady Slovenskej republiky 25. júna 1996 ___________________________________________________________</seg>
            </u>
            <u xml:id="ParlaMint-SK_1996-06-19-t1m16.u437" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u437.p1">Vážené pani poslankyne, vážení páni poslanci, chcem vás informovať o tom, že v dopoludňajších hodinách sa konala schôdza politického grémia. Na grémiu bol prerokovaný ďalší postup v pokračovaní 16. schôdze Národnej rady. Bol podaný návrh, aby sme schôdzu dnes prerušili s tým, že budeme pokračovať v pondelok na budúci týždeň o 13.00 hodine. S týmto návrhom na politickom grémiu vyjadrili súhlas poslanecké kluby SDĽ, HZDS, ZRS a SNS. Zástupca KDH sa vyjadril jednoznačne, že nebudú podporovať tento návrh, DÚ a koalícia Együttélés a MKDH povedali, že sa musia poradiť ešte v kluboch. Na základe tohto podaného návrhu dávam návrh a budeme hlasovať bez rozpravy <vocal type="noise"><desc>hlasy z pléna</desc></vocal> o tomto návrhu, ktorý vzišiel z politického grémia. Ak má pán poslanec Kováč procedurálny návrh, nech sa páči.</seg>
            </u>
            <u xml:id="ParlaMint-SK_1996-06-19-t1m16.u438" who="#RomanKováč.1940" ana="#regular">
               <seg xml:id="ParlaMint-SK_1996-06-19-t1m16.u438.p1">Pán predseda, budem hlasovať náhradnou kartou číslo 2. Demokratická únia nepodporí tento návrh.</seg>
            </u>
            <u xml:id="ParlaMint-SK_1996-06-19-t1m16.u439" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u439.p1">Pán poslanec Šimko.</seg>
            </u>
            <u xml:id="ParlaMint-SK_1996-06-19-t1m16.u440" who="#IvanŠimko.1955" ana="#regular">
               <seg xml:id="ParlaMint-SK_1996-06-19-t1m16.u440.p1">Ďakujem, pán predseda. Mám procedurálny návrh. Viete, to lietadlo, ktorým sem poslanci prileteli, stálo okolo milióna korún. Myslím si, že by bolo vyhadzovaním peňazí našich daňových poplatníkov, keby sme prerušovali celú schôdzu. Môžeme o bodoch, o ktoré ide, rokovať, povedzme, v piatok, preložme ich na piatok. Dávam taký návrh, aby sme tento bod, ktorý máme prerokúvať teraz, preložili na piatok.</seg>
            </u>
            <u xml:id="ParlaMint-SK_1996-06-19-t1m16.u441" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u441.p1">Pán poslanec, povedal som, že budeme hlasovať bez rozpravy. To je v súlade s rokovacím poriadkom. Jednak nejde o také financie, ako ste povedali. To po prvé. A ja neviem, o ktorých bodoch máme rokovať a o ktorých nie.</seg>
            </u>
            <u xml:id="ParlaMint-SK_1996-06-19-t1m16.u442" who="#IvanŠimko.1955" ana="#regular">
               <seg xml:id="ParlaMint-SK_1996-06-19-t1m16.u442.p1">Napríklad o rokovacom poriadku.</seg>
            </u>
            <u xml:id="ParlaMint-SK_1996-06-19-t1m16.u443" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u443.p1">Či lietadlo pôjde dnes, alebo nepôjde, to neviem. Musím si splniť svoju povinnosť. Pán poslanec Klein.</seg>
            </u>
            <u xml:id="ParlaMint-SK_1996-06-19-t1m16.u444" who="#JozefKlein.1943" ana="#regular">
               <seg xml:id="ParlaMint-SK_1996-06-19-t1m16.u444.p1">Ďakujem za slovo. Pán predseda, mám procedurálny návrh ako pán poslanec Šimko. Odporúčam neprerušiť schôdzu a rokovať o iných bodoch programu. Myslím, že plytváme peniazmi našich daňových poplatníkov. Ďakujem.</seg>
            </u>
            <kinesic type="applause">
               <desc>Potlesk.</desc>
            </kinesic>
            <u xml:id="ParlaMint-SK_1996-06-19-t1m16.u445" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u445.p1">Pán poslanec Moric.</seg>
            </u>
            <u xml:id="ParlaMint-SK_1996-06-19-t1m16.u446" who="#VíťazoslavMóric.1946" ana="#regular">
               <seg xml:id="ParlaMint-SK_1996-06-19-t1m16.u446.p1">Pán predseda, nemám kartu a prosil by som vás, keby ste mi umožnili zaregistrovať náhradnú kartu, inak by som musel hlasovať rukou.</seg>
            </u>
            <u xml:id="ParlaMint-SK_1996-06-19-t1m16.u447" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u447.p1">Pán poslanec Volf.</seg>
            </u>
            <u xml:id="ParlaMint-SK_1996-06-19-t1m16.u448" who="#JaroslavVolf.1952" ana="#regular">
               <seg xml:id="ParlaMint-SK_1996-06-19-t1m16.u448.p1">Tiež sa pridávam k návrhu mojich predrečníkov, aby sa pokračovalo.</seg>
            </u>
            <u xml:id="ParlaMint-SK_1996-06-19-t1m16.u449" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u449.p1">To netreba. Budeme o tom hlasovať, takže potom sa pridajme hlasmi. Prosím, urobte kartu pánu poslancovi Moricovi. Páni poslanci, pani poslankyne, je niekoľko výborov, ktoré nemajú prerokované zákony. <vocal type="noise"><desc>Hlas zo sály: Ktoré?</desc></vocal> Výbor pána predsedu Reu. <vocal type="noise"><desc>Ruch medzi poslancami.</desc></vocal> Páni poslanci! Pán poslanec Hrušovský, vyprosujem si od vás takéto niečo. Konám korektne podľa návrhov poslancov. Keď budete sedieť vy tu, ako sa vy budete správať, to je vaša vec. Ja sa snažím správať korektne k obidvom stranám. Prosím, aby ste takto nerušili schôdzu. Pán poslanec Mikloško, máte procedurálnu otázku? <vocal type="noise"><desc>Hlasy zo sály.</desc></vocal> Ešte nie je karta pre pána Morica. Kartu potrebuje aj pán poslanec Vaškovič. <vocal type="noise"><desc>Ruch a hlasy v sále.</desc></vocal> Inak je zbytočné, aby sme ďalej diskutovali o tejto otázke. Dám hlasovať o návrhu z grémia, a keď neprejde, samozrejme, že platí to druhé. Takže akákoľvek diskusia je zbytočná. Pán poslanec Mikloško. Zapnite mikrofón pánu poslancovi Mikloškovi.</seg>
            </u>
            <u xml:id="ParlaMint-SK_1996-06-19-t1m16.u450" who="#FrantišekMikloško.1947" ana="#regular">
               <seg xml:id="ParlaMint-SK_1996-06-19-t1m16.u450.p1">Pán predseda, technika vypla pána poslanca Šimka skôr ako mohol povedať veľmi konkrétne svoj procedurálny návrh, aby bola voľba do Fondu národného majetku preložená z tejto chvíle na piatok ráno o 9.00 hodine. Chcem povedať, že máme preberať rokovací poriadok, môžeme sa ním zaoberať celý týždeň, to je toľko roboty. Nie je dôvod prerušovať schôdzu.</seg>
            </u>
            <u xml:id="ParlaMint-SK_1996-06-19-t1m16.u451" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u451.p1">Pán poslanec, nič iné som nepovedal a aj to, čo povedal pán poslanec Šimko, všetci pochopili. Ide sa hlasovať o týchto dvoch návrhoch. Každý vyjadrí svoju vôľu hlasovaním. Neviem, o čom chceme diskutovať. Prosím, budeme hlasovať. Hlasujeme najskôr za návrh, ktorý vyšiel z politického grémia, a to, aby sme prerušili schôdzu a pokračovali v nej v pondelok o 13.00 hodine. <note type="narrative">Hlasovanie.</note> Prezentovalo sa 133 poslancov. Za návrh hlasovalo 85 poslancov. Proti návrhu hlasovalo 46 poslancov. Hlasovania sa zdržal 1 poslanec. Nehlasoval 1 poslanec. Vážené pani poslankyne, vážení páni poslanci, prerušujem dnešnú schôdzu do pondelka do 13.00 hodiny s tým, že vyzývam predsedov výborov, ktorí nemajú prerokované jednotlivé normy, aby si v tomto čase organizovali prácu vo výboroch. Pán poslanec Rea zvoláva svoj výbor na 15.00 hod. Pán predseda Haťapka zvoláva svoj výbor okamžite. Výbor pre zdravotníctvo a sociálne veci bude zasadať o 15.30 hodine. Výbor pre financie, rozpočet a menu bude zasadať o 15.15 hodine. Všetci budeme pracovať. 16. schôdza Národnej rady Slovenskej republiky prerušená do pondelka 1. júla 1996 - do 13.00 hodiny. Piaty deň rokovania 16. schôdze Národnej rady Slovenskej republiky 1. júla 1996 ___________________________________________________________</seg>
            </u>
            <u xml:id="ParlaMint-SK_1996-06-19-t1m16.u452" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u452.p1">Vážené pani poslankyne, vážení páni poslanci, otváram rokovanie prerušenej 16. schôdze Národnej rady Slovenskej republiky. Prosím, pani poslankyne, páni poslanci, nebudeme sa prezentovať teraz, ale potom, keďže ste sa už zahlásili s poznámkami, ktoré sa týkajú procedurálnych problémov. Nech sa páči, pán poslanec Fico.</seg>
            </u>
            <u xml:id="ParlaMint-SK_1996-06-19-t1m16.u453" who="#RobertFico.1964" ana="#regular">
               <seg xml:id="ParlaMint-SK_1996-06-19-t1m16.u453.p1">Pán predseda, v prvom rade vás chcem poprosiť, aby ste informovali Národnú radu o ďalšom presnom programe rokovania, pretože taký zmätok v programe, aký máme teraz, sme ešte azda nikdy v parlamente nemali. To je jedna procedurálna požiadavka. Druhý návrh sa týka, pán predseda, ďalšej voľby člena Osobitného kontrolného orgánu. Vy ste po voľbe, ktorá prebehla v piatok predminulý týždeň, konštatovali, že nebol zvolený siedmy člen Osobitného kontrolného orgánu a že žiadate poslanecké kluby, aby predložili návrhy na ďalších kandidátov. Lenže ste nepovedali ani termín, ani hodinu, dokedy to majú urobiť. Preto vás prosím o spresnenie tejto informácie, pretože ak k tomuto spresneniu nedôjde, dávam v tomto momente procedurálny návrh, ktorý stiahnem v prípade vášho spresnenia, aby sme ako prvý bod rokovania v stredu ráno uskutočnili voľbu siedmeho člena Osobitného kontrolného orgánu s tým, že politické kluby, parlamentné kluby by boli povinné predložiť návrhy kandidátov do zajtra do 12.00 hodiny. Ďalej navrhujem, aby sme ako druhý bod rokovania v stredu ráno <note>teda po tomto bode</note> prerokovali bod rekonštrukcia Rady Slovenskej televízie. Ďakujem.</seg>
            </u>
            <u xml:id="ParlaMint-SK_1996-06-19-t1m16.u454" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u454.p1">Ďakujem. Pán predseda Maxon.</seg>
            </u>
            <u xml:id="ParlaMint-SK_1996-06-19-t1m16.u455" who="#MiroslavMaxon.1951" ana="#regular">
               <seg xml:id="ParlaMint-SK_1996-06-19-t1m16.u455.p1">Ďakujem pekne za slovo. Vážený pán predseda, vážené dámy, páni, dovoľte mi, aby som predložil tri pozmeňujúce návrhy k programu rokovania 16. schôdze Národnej rady Slovenskej republiky, tak ako boli pôvodne schválené v programe. Odporúčam, aby body číslo 34, 41 a 42, prečítam teda, o ktoré body ide, boli z rokovania 16. schôdze Národnej rady Slovenskej republiky stiahnuté. Ide o bod číslo 34 - je to návrh skupiny poslancov Národnej rady Slovenskej republiky na vydanie zákona Národnej rady Slovenskej republiky, ktorým sa mení a dopĺňa zákon číslo 92/1991 Zb. o podmienkach prevodu majetku štátu na iné osoby v znení neskorších predpisov a zákon Národnej rady Slovenskej republiky číslo 39/1993 Z. z. o Najvyššom kontrolnom úrade Slovenskej republiky. Materiál je pod tlačou číslo 316. Ďalej odporúčam, aby zo 16. schôdze Národnej rady Slovenskej republiky bol stiahnutý bod programu číslo 41. Ide o návrh Výboru Národnej rady Slovenskej republiky pre životné prostredie a ochranu prírody na odvolanie viceprezidenta Fondu národného majetku Slovenskej republiky a niektorých ďalších členov prezídia Fondu národného majetku Slovenskej republiky. A ďalej odporúčam, aby bol stiahnutý bod číslo 42 - návrh na voľbu viceprezidenta Fondu národného majetku Slovenskej republiky a ďalších členov prezídia Fondu národného majetku Slovenskej republiky. Vážený pán predseda, vážené dámy, páni, tento môj návrh odôvodňujem výsledkami politických rokovaní v uplynulom týždni a stanoviskom poslaneckých klubov HZDS, RSS, Slovenskej národnej strany a Združenia robotníkov Slovenska. Súčasne k tomuto návrhu by som si dovolil poznamenať, že tieto poslanecké kluby budú trvať na tom, aby sa tieto body programu prerokovali na septembrovej schôdzi po dôkladnej príprave týchto bodov a po všeobecnej politickej konzultácii všetkých politických subjektov, všetkých parlamentných politických subjektov Národnej rady Slovenskej republiky. Ďakujem pekne za pozornosť.</seg>
            </u>
            <u xml:id="ParlaMint-SK_1996-06-19-t1m16.u456" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u456.p1">Ďakujem. Pán predseda Rea.</seg>
            </u>
            <u xml:id="ParlaMint-SK_1996-06-19-t1m16.u457" who="#JozefRea.1948" ana="#regular">
               <seg xml:id="ParlaMint-SK_1996-06-19-t1m16.u457.p1">Ďakujem pekne za slovo. Vážený pán predseda, kolegyne poslankyne, kolegovia poslanci, dovoľte, aby som v rámci svojho procedurálneho návrhu navrhol doplnenie programu tejto 16. schôdze Národnej rady, a to o tri body programu s tým, aby boli do programu zaradené postupne, tak ako ich navrhnem. Zároveň žiadam, aby tieto body programu boli zaradené na prerokovanie 16. schôdze dňa 3. 7. 1996, t. j. v stredu tohto týždňa. Konkrétne ide o tieto tri body programu: 1. zákon Národnej rady Slovenskej republiky z 22. marca 1996 o územnom a správnom usporiadaní Slovenskej republiky vrátený prezidentom Slovenskej republiky na opätovné prerokovanie Národnou radou Slovenskej republiky - parlamentná tlač číslo 396, 2. v rámci procedurálneho návrhu navrhujem zaradiť na rokovanie vládny návrh zákona Národnej rady Slovenskej republiky o organizácii miestnej štátnej správy a o zmene a doplnení niektorých zákonov - parlamentná tlač 427, 3. ako tretí si dovoľujem navrhnúť na rokovanie vládny návrh zákona Národnej rady Slovenskej republiky, ktorým sa mení a dopĺňa zákon Národnej rady Slovenskej republiky číslo 83/1991 Zb. o pôsobnosti orgánov Slovenskej republiky pri zabezpečovaní politiky zamestnanosti v znení neskorších predpisov - parlamentná tlač 432. Zároveň žiadam kolegyne poslankyne a kolegov poslancov o podporu prerokovania týchto bodov programu na tejto schôdzi Národnej rady. Ďakujem.</seg>
            </u>
            <u xml:id="ParlaMint-SK_1996-06-19-t1m16.u458" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u458.p1">Ďakujem. Pani predsedkyňa Lazarová.</seg>
            </u>
            <u xml:id="ParlaMint-SK_1996-06-19-t1m16.u459" who="#ZoraLazarová.1938" ana="#regular">
               <seg xml:id="ParlaMint-SK_1996-06-19-t1m16.u459.p1">Vážený pán predseda, vážené poslankyne, vážení poslanci, dovoľte, aby som navrhla doplnenie programu schôdze Národnej rady o tlač 444 na zmenu uznesenia Národnej rady Slovenskej republiky z 8. novembra 1995 číslo 222 o vyslovení súhlasu s Dohovorom o ochrane európskych voľne žijúcich organizmov a prírodných stanovíšť. Prosím, aby tento bod programu bol zaradený ako posledný, aby ho výbor pre životné prostredie a ochranu prírody mohol ešte prerokovať. Ďakujem.</seg>
            </u>
            <u xml:id="ParlaMint-SK_1996-06-19-t1m16.u460" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u460.p1">Ďakujem aj ja. Pán poslanec Pokorný.</seg>
            </u>
            <u xml:id="ParlaMint-SK_1996-06-19-t1m16.u461" who="#JozefPokorný.1955" ana="#regular">
               <seg xml:id="ParlaMint-SK_1996-06-19-t1m16.u461.p1">Pán predseda, chcel som navrhnúť to isté, lebo som zabezpečoval realizáciu návrhu tohto uznesenia. Pani predsedníčka ma predbehla, predložila tento návrh napriek skutočnosti, že nič pre to neurobila. Ďakujem.</seg>
            </u>
            <u xml:id="ParlaMint-SK_1996-06-19-t1m16.u462" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u462.p1">Ďakujem. Pán poslanec Koncoš.</seg>
            </u>
            <u xml:id="ParlaMint-SK_1996-06-19-t1m16.u463" who="#PavelKoncoš.1947" ana="#regular">
               <seg xml:id="ParlaMint-SK_1996-06-19-t1m16.u463.p1">Ďakujem. Pán predseda, chcem len oznámiť, že budem hlasovať náhradnou kartou číslo 1.</seg>
            </u>
            <u xml:id="ParlaMint-SK_1996-06-19-t1m16.u464" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u464.p1">Ďakujem. O tom nebudeme hlasovať. Vážené pani poslankyne, páni poslanci, predtým ako dám hlasovať o vašich pozmeňujúcich návrhoch, prosím, aby sme sa prezentovali. Prítomných je 115 poslancov. Konštatujem, že Národná rada je schopná sa uznášať. Pristúpime k hlasovaniu. Prvý pozmeňujúci, resp. doplňujúci návrh do programu mal pán poslanec Fico, ale najskôr s otázkou pre mňa. Po vyhlásení, že voľba prebehla tak, že bol zvolený len jeden z navrhovaných členov Osobitného kontrolného orgánu, poslanecký klub Maďarskej koalície navrhol pána poslanca Kötelesa. Žiaden iný návrh som nedostal. Ani som nemal v úmysle zaradiť ho na túto schôdzu. To znamená, že beriem druhý návrh pána poslanca Fica, ktorý navrhuje, aby sme doplňujúcu voľbu na siedmeho člena dali na stredu tento týždeň. <vocal type="noise"><desc>Nezrozumiteľný hlas.</desc></vocal> Dobre, veď to môžeme nakoniec urobiť. Navrhuje to ako prvý bod. Prosím, prezentujme sa a hlasujme. <note type="narrative">Hlasovanie.</note> Prezentovalo sa 119 poslancov. Za návrh hlasovalo 47 poslancov. Proti návrhu hlasovali 3 poslanci. Hlasovania sa zdržalo 64 poslancov. Nehlasovalo 5 poslancov. Na túto schôdzu nenavrhneme zaradiť tento doplňujúci bod. Ďalej vystúpil s návrhom predseda výboru pán Maxon a žiada, aby sme vypustili z rokovania 16. schôdze... Pardon, ospravedlňujem sa, pán poslanec Fico mal ďalší návrh, aby sme na túto schôdzu navrhli prerokovanie doplnenia a zmeny, resp. rekonštrukciu Rady Slovenskej televízie. Prosím, prezentujme sa a hlasujme. <note type="narrative">Hlasovanie.</note> Prezentovalo sa 126 poslancov. Za návrh hlasovalo 57 poslancov. Proti návrhu hlasovalo 6 poslancov. Hlasovania sa zdržalo 63 poslancov. Tento návrh neprešiel. <kinesic type="applause"><desc>Potlesk.</desc></kinesic> Môžeme pristúpiť k návrhu pána predsedu Maxona, ktorý navrhuje, aby sme body 34, 41 a 42 stiahli z rokovania tejto schôdze. Ide o návrh Výboru Národnej rady pre životné prostredie a ochranu prírody na odvolanie viceprezidenta Fondu národného majetku Slovenskej republiky a niektorých ďalších členov prezídia fondu. Ďalej o návrh na voľbu viceprezidenta Fondu národného majetku Slovenskej republiky a ďalších členov prezídia Fondu národného majetku a takisto o návrh, ktorý má tlač 316 - novela zákona o podmienkach prevodu majetku štátu na iné osoby a rovnako o Najvyššom kontrolnom úrade Slovenskej republiky. Prosím, prezentujme sa a hlasujme. <note type="narrative">Hlasovanie.</note> Prezentovalo sa 76 poslancov. Za návrh hlasovalo 71 poslancov. Proti návrhu hlasovali 2 poslanci. Hlasovania sa zdržali 3 poslanci. Tieto body programu vypúšťame z rokovania 16. schôdze. Ďalej pán predseda Rea navrhol, aby sme na stredu 3. júla 1996 zaradili na rokovanie tlače číslo 396, 427 a 432. Ide o tieto zákony: jeden vrátil prezident republiky na opätovné prerokovanie <note type="comment">je to tlač 396</note> - o územnom a správnom usporiadaní Slovenskej republiky, ďalej vládny návrh zákona Národnej rady Slovenskej republiky o organizácii miestnej štátnej správy a o zmene a doplnení niektorých zákonov <note type="comment">je to tlač 427</note> a takisto, aby sme zaradili návrh zákona, ktorým sa mení zákon Slovenskej národnej rady 83/1991 Zb. o pôsobnosti orgánov Slovenskej republiky pri zabezpečovaní politiky zamestnanosti v znení neskorších predpisov. Prosím, prezentujme sa a hlasujme, kto je za zaradenie týchto bodov. <note type="narrative">Hlasovanie.</note> Prezentovalo sa 79 poslancov. Za návrh hlasovalo 73 poslancov. Proti návrhu nehlasoval nikto. Hlasovania sa zdržalo 6 poslancov. Na rokovanie tejto schôdze zaraďujeme na stredu 3. júla uvedené body. Predsedníčka výboru pani Lazarová navrhla, aby sme do programu zaradili tlač číslo 444. Je to návrh na zmenu uznesenia Národnej rady Slovenskej republiky z 8. novembra 1995 číslo 222 o vyslovení súhlasu s Dohovorom o ochrane európskych voľne žijúcich organizmov a prírodných stanovíšť. Prosím, prezentujme sa a hlasujme. Ide, myslím si, o vyňatie vlka a medveďa spod ochrany. <note type="narrative">Hlasovanie.</note> Prezentovalo sa 106 poslancov. Za návrh hlasovalo 93 poslancov. Proti návrhu hlasoval 1 poslanec. Hlasovania sa zdržalo 10 poslancov. Nehlasovali 2 poslanci. Tento bod programu bude zaradený. Vážené pani poslankyne, páni poslanci, keďže sme si takto upravili našu schôdzu, budeme pokračovať nasledujúcim bodom, ktorým je návrh na prijatie uznesenia Národnej rady Slovenskej republiky k uzneseniu Mestského zastupiteľstva vo Veľkých Kapušanoch. Je to bod, ako sme si ho schválili po tých troch bodoch, ktoré sme teraz stiahli z rokovania. Prosím pani poslankyňu Melániu Kollárikovú, aby uviedla návrh a podala návrh na uznesenie.</seg>
            </u>
            <u xml:id="ParlaMint-SK_1996-06-19-t1m16.u465" who="#MelániaKolláriková.1943" ana="#regular">
               <seg xml:id="ParlaMint-SK_1996-06-19-t1m16.u465.p1">Vážený pán predseda, vážené kolegyne, kolegovia, dovoľte, aby som vám predložila návrh uznesenia týkajúci sa budovania pomníkov vo Veľkých Kapušanoch, v Tornali i v niektorých ďalších mestách južného Slovenska na počesť 1100. výročia príchodu Maďarov do Karpatskej kotliny. Klub poslancov Slovenskej národnej strany konštatuje, že budovanie pomníkov na počesť uvedeného historického výročia nie je v súlade so záujmami dobrého spolunažívania občanov Slovenska. Klub poslancov Slovenskej národnej strany vyjadruje nesúhlas s rozhodnutím poslancov príslušných mestských zastupiteľstiev, ktoré si dovolili na území zvrchovanej Slovenskej republiky dať súhlas na postavenie pamätníkov oslavujúcich násilný vpád Maďarov do životného priestoru starých Slovákov. Inštalácia pomníkov nie je v súlade ani so Zmluvou o dobrom susedstve a priateľských vzťahoch medzi Slovenskou republikou a Maďarskou republikou. Na základe uvedeného poslanecký klub Slovenskej národnej strany navrhuje, aby Národná rada Slovenskej republiky na 16. zasadnutí prijala takéto uznesenie. Návrh uznesenia: "Národná rada Slovenskej republiky konštatuje, že vybudovanie pomníka vo Veľkých Kapušanoch a v Tornali pri príležitosti 1100. výročia príchodu Maďarov do Karpatskej kotliny nie je v súlade so záujmami dobrého spolunažívania obyvateľov Slovenska. Vyjadruje hlboké znepokojenie nad úmyslom mestských zastupiteľstiev vo Veľkých Kapušanoch a v Tornali postaviť vyššie uvedený pomník. Žiada mestské zastupiteľstvá vo Veľkých Kapušanoch a v Tornali prehodnotiť svoje rozhodnutie vybudovať pri príležitosti 1100. výročia príchodu Maďarov do Karpatskej kotliny pomník a v záujme dobrého občianskeho spolunažívania v Slovenskej republike upustiť od jeho výstavby."</seg>
            </u>
            <u xml:id="ParlaMint-SK_1996-06-19-t1m16.u466" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u466.p1">Ďakujem pani poslankyni. Vážené pani poslankyne, páni poslanci, otváram rozpravu k tomuto bodu. Pán poslanec Ferkó sa hlási do rozpravy. Nech sa páči. Pán poslanec Langoš má medzitým faktickú poznámku.</seg>
            </u>
            <u xml:id="ParlaMint-SK_1996-06-19-t1m16.u467" who="#JánLangoš.1946" ana="#regular">
               <seg xml:id="ParlaMint-SK_1996-06-19-t1m16.u467.p1">Ďakujem za slovo. Pán predseda, navrhujem, aby sa Národná rada Slovenskej republiky nedôstojným spôsobom týmto miestnym problémom nezaoberala, pretože návrh Slovenskej národnej strany vytvára, rozširuje priestor konfrontácie, slovensko-maďarskej konfrontácie na Slovensku. Je to proti záujmom Slovenskej republiky. Navyše, rokovali sme s maďarskými kresťanskými demokratmi, s ktorými máme spolu v zastupiteľstve vo Veľkých Kapušanoch väčšinu, a dospeli sme k dohode, ktorá odstraňuje konfrontačný spôsob alebo konfrontačnú interpretáciu nápisu, tak ako ho pôvodne navrhovalo mestské zastupiteľstvo. Preto navrhujem, aby parlament prenechal rozhodnutie samospráve vo Veľkých Kapušanoch. Ďakujem.</seg>
            </u>
            <u xml:id="ParlaMint-SK_1996-06-19-t1m16.u468" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u468.p1">Čiže mám to považovať za procedurálny návrh na stiahnutie tohto bodu z rokovania programu?</seg>
            </u>
            <u xml:id="ParlaMint-SK_1996-06-19-t1m16.u469" who="#JánLangoš.1946" ana="#regular">
               <seg xml:id="ParlaMint-SK_1996-06-19-t1m16.u469.p1">Áno.</seg>
            </u>
            <u xml:id="ParlaMint-SK_1996-06-19-t1m16.u470" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u470.p1">Medzitým sa ešte pán poslanec Ftáčnik hlási s faktickou poznámkou.</seg>
            </u>
            <u xml:id="ParlaMint-SK_1996-06-19-t1m16.u471" who="#MilanFtáčnik.1956" ana="#regular">
               <seg xml:id="ParlaMint-SK_1996-06-19-t1m16.u471.p1">Vážený pán predseda, vážené kolegyne a kolegovia, som trochu sklamaný tým, ako málo faktov sa prednieslo o tejto otázke, pretože napríklad to, čo spomínal pán poslanec Langoš, by bolo treba reflektovať, keď niekto predkladá návrh na uznesenie Národnej rady, že v tej veci došlo k istému vývoju a poslanci by mali byť o ňom informovaní. Teda, aby dostali všetky presné a úplné informácie, keď sa predkladá návrh na takéto uznesenie. Takže v tejto faktickej poznámke som chcel požiadať pani predkladateľku, aby uviedla celú genézu, ako sa veci vyvíjali, aby sa to neriešilo len tak, že poslanecký klub je znepokojený a my, všetci ostatní, sa máme podľa toho riadiť. To znamená, povedať aj fakty, ako to bolo, ako sa kauza vyvíjala a prečo Národná rada má k tomu zaujímať stanovisko.</seg>
            </u>
            <u xml:id="ParlaMint-SK_1996-06-19-t1m16.u472" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u472.p1">Ďakujem. Pán poslanec Hrnko sa prihlásil do rozpravy. Tak najskôr pán poslanec Ferkó, lebo je prihlásený do rozpravy, vy ste ako druhý, pán poslanec. Ale mal by som dať hlasovať, lebo pán poslanec Langoš mal procedurálny návrh. Najskôr budeme hlasovať o tom, či to stiahneme z rokovania tejto schôdze. Pani poslankyňa, je to normálne hlasovanie bez rozpravy, ale keďže pán poslanec Ftáčnik mal istý názor a myšlienku, chcem sa vás spýtať, kým dám o tomto hlasovať, či sa chcete vyjadriť k tomu, čo povedal pán poslanec Ftáčnik, alebo nie. Keď nie, dám hlasovať hneď o návrhu. Chcete sa vyjadriť, alebo nie?</seg>
            </u>
            <u xml:id="ParlaMint-SK_1996-06-19-t1m16.u473" who="#MelániaKolláriková.1943" ana="#regular">
               <seg xml:id="ParlaMint-SK_1996-06-19-t1m16.u473.p1">Trvám na tomto uznesení, ale ide o tú vec, že Mestské zastupiteľstvo vo Veľkých Kapušanoch odhlasovalo dokonca aj sumu na výstavbu tohto pamätníka, a my tu nezakazujeme, ale dávame na mestské zastupiteľstvo, aby prehodnotilo svoje stanovisko.</seg>
            </u>
            <u xml:id="ParlaMint-SK_1996-06-19-t1m16.u474" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u474.p1">Ďakujem. Ešte pán poslanec Fogaš.</seg>
            </u>
            <u xml:id="ParlaMint-SK_1996-06-19-t1m16.u475" who="#ĽubomírFogaš.1950" ana="#regular">
               <seg xml:id="ParlaMint-SK_1996-06-19-t1m16.u475.p1">Chcel by som poprosiť, aby sme venovali pozornosť tomu, o čom budeme hlasovať. Totiž aj to odporúčanie, ktoré sa predkladá zo strany Národnej rady, je dnes podľa toho, čo povedal pán poslanec Langoš, už asi málo aktuálne. Bolo by dobré, aby nás prípadne pán Langoš oboznámil s textom dohody alebo toho uznesenia, na čom sa dohodli. Čo je to ten kompromis? Pretože ak sa na niečom dohodli, čo je všeobecne prijateľné, je zbytočné hlasovanie v Národnej rade, a potom treba podporiť návrh na stiahnutie.</seg>
            </u>
            <u xml:id="ParlaMint-SK_1996-06-19-t1m16.u476" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u476.p1">Ďakujem. Ešte pani poslankyňa Lazarová.</seg>
            </u>
            <u xml:id="ParlaMint-SK_1996-06-19-t1m16.u477" who="#ZoraLazarová.1938" ana="#regular">
               <seg xml:id="ParlaMint-SK_1996-06-19-t1m16.u477.p1">Myslím si, že to vôbec nie je neaktuálne, pretože dva pamätníky sú už postavené a jeden z nich je odhalený. Takže toto uznesenie bude treba rozšíriť ešte aj na tieto ďalšie dva pamätníky v Tornali a Rimavskej Sobote.</seg>
            </u>
            <u xml:id="ParlaMint-SK_1996-06-19-t1m16.u478" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u478.p1">Ešte pán poslanec Andel, podpredseda Národnej rady.</seg>
            </u>
            <u xml:id="ParlaMint-SK_1996-06-19-t1m16.u479" who="#MariánAndel.1950" ana="#regular">
               <seg xml:id="ParlaMint-SK_1996-06-19-t1m16.u479.p1">Ďakujem, pán predseda. Myslím si, že to, čo navrhuje pán Ftáčnik, aby sme povedali genézu toho, je ťažko realizovateľné. Po prvé, neboli sme pri tom, ako sa to udialo v Tornali, vo Veľkých Kapušanoch, resp. v niektorých ďalších obciach na Slovensku. Po druhé, neviem, potom azda by sme museli urobiť poslanecký prieskum a to je veľmi ťažko realizovateľné. Ja by som len navrhoval, ak môžem, do toho uznesenia "vo Veľkých Kapušanoch, v Tornali a v niektorých ďalších obciach Slovenskej republiky", pretože toto sa nestalo iba v Tornali, vo Veľkých Kapušanoch, ale stalo sa to cca v 10 alebo 9 obciach Slovenskej republiky. Ďakujem.</seg>
            </u>
            <u xml:id="ParlaMint-SK_1996-06-19-t1m16.u480" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u480.p1">Dobre, ďakujem. Ešte pán poslanec Bajan.</seg>
            </u>
            <u xml:id="ParlaMint-SK_1996-06-19-t1m16.u481" who="#VladimírBajan.1960" ana="#regular">
               <seg xml:id="ParlaMint-SK_1996-06-19-t1m16.u481.p1">Varoval by som pred takýmto nekonkrétnym postupom, pretože uznesením Národnej rady môžeme zrušiť len taxatívne nejaké konkrétne uznesenie.</seg>
            </u>
            <u xml:id="ParlaMint-SK_1996-06-19-t1m16.u482" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u482.p1">Toto nie je narušenie uznesenia. To je len...</seg>
            </u>
            <u xml:id="ParlaMint-SK_1996-06-19-t1m16.u483" who="#VladimírBajan.1960" ana="#regular">
               <seg xml:id="ParlaMint-SK_1996-06-19-t1m16.u483.p1">Reagujem len na môjho predrečníka.</seg>
            </u>
            <u xml:id="ParlaMint-SK_1996-06-19-t1m16.u484" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u484.p1">Pán poslanec Ftáčnik.</seg>
            </u>
            <u xml:id="ParlaMint-SK_1996-06-19-t1m16.u485" who="#MilanFtáčnik.1956" ana="#regular">
               <seg xml:id="ParlaMint-SK_1996-06-19-t1m16.u485.p1">Chcem reagovať na slová pána podpredsedu Andela, prečo nie je možné vykonať ten prieskum. Čo nám bráni, aby sme tu nekvalifikovane nerozhodovali bez informácií? Veď sa k tej veci môžeme vyjadriť na základe faktov. On hovorí, že to nie je možné, ja nevidím dôvod, prečo to nie je možné. Môžeme aj my poveriť poslancov, aby takýto prieskum urobili, aby predložili všetky fakty.</seg>
            </u>
            <u xml:id="ParlaMint-SK_1996-06-19-t1m16.u486" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u486.p1">Pán poslanec Langoš, nedávam rozpravu k vášmu návrhu, o tom sa bude hlasovať. Ide len o vysvetlenie dôvodov. Nech sa páči, pán poslanec Langoš.</seg>
            </u>
            <u xml:id="ParlaMint-SK_1996-06-19-t1m16.u487" who="#JánLangoš.1946" ana="#regular">
               <seg xml:id="ParlaMint-SK_1996-06-19-t1m16.u487.p1">Ďakujem pekne. Navrhujem teda, aby sa hlasovalo o mojom procedurálnom návrhu po vystúpení pána poslanca Ferkóa, ktorý je súčasne poslancom Mestského zastupiteľstva vo Veľkých Kapušanoch, s ktorým sme vlastne rokovali o možnej zmene uznesenia.</seg>
            </u>
            <u xml:id="ParlaMint-SK_1996-06-19-t1m16.u488" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u488.p1">Áno, do rozpravy sa predtým hlásil pán poslanec Hrnko. Nebolo by potom dobré, keby sme z rozpravy vyhodili pána poslanca Hrnka a v rozprave by vystúpil pán poslanec Ferkó. Budete súhlasiť, aby vystúpil aj poslanec Hrnko, alebo ak by ste súhlasili, mal by som návrh, aby sme po rozprave hlasovali o návrhu pána poslanca Langoša. Dobre? Ďakujem, pán poslanec Langoš súhlasí. Nech sa páči, pán poslanec Ferkó.</seg>
            </u>
            <u xml:id="ParlaMint-SK_1996-06-19-t1m16.u489" who="#BarnabásFerkó.1956" ana="#regular">
               <seg xml:id="ParlaMint-SK_1996-06-19-t1m16.u489.p1">Vážený pán predseda, vážený pán minister, kolegyne, kolegovia, dovoľte mi, aby som vás z prvej ruky a chronologicky informoval o kauze výstavby pamätníka vo Veľkých Kapušanoch ako člen mestského zastupiteľstva. Dňa 25. 4. 1996 predstavitelia mestskej organizácie Csemadoku predniesli požiadavku na výstavbu pamätníka pripomínajúceho 1100. výročie príchodu Maďarov do Karpatskej kotliny a takisto sa vyslovila požiadavka na finančný príspevok vo výške 50 000 Sk. Po diskusii dal pán primátor hlasovať o prednesenej požiadavke. Prítomných bolo 17 poslancov a hlasovanie dopadlo jednomyselne za, nikto nebol proti. Z tých 17 prítomných poslancov boli prítomní 6 poslanci slovenskej národnosti, takže ostro protestujeme proti vyjadreniu poslanca Gaľu, že výstavbu pamätníka odsúhlasila iba nacionalistická väčšina maďarských poslancov. Nie je to pravda. Teraz vám prečítam schválené uznesenie a posúďte vy sami, ktoré zákony Slovenskej republiky porušilo mestské zastupiteľstvo schválením tohto uznesenia. Uznesenie číslo 130 - k žiadosti Csemadoku vo Veľkých Kapušanoch o finančný príspevok na postavenie pamätníka pri príležitosti 1100. výročia príchodu Maďarov do Karpatskej kotliny. Mestské zastupiteľstvo vo Veľkých Kapušanoch: 1. schvaľuje finančný príspevok vo výške 50 000 Sk na pomník pri príležitosti 1100. výročia príchodu Maďarov do Karpatskej kotliny, 2. súhlasí s umiestnením tohto pomníka pred budovou Mestského úradu vo Veľkých Kapušanoch, 3. ukladá školsko-kultúrnej komisii mestského zastupiteľstva spracovať návrh scenára osláv a podujatí spojených s prvou písomnou zmienkou o meste Veľké Kapušany. Myslím si, že z právneho hľadiska je rozhodnutie mestského zastupiteľstva úplne v poriadku. A vták turul ťažko môže narušiť integritu, suverenitu slovenského štátu. Odmietame aj tvrdenie Jána Čarnogurského, že pomník oslavuje násilie a je schopný narušiť spolunažívanie. Obávam sa, že na narušenie dobrého spolunažívania sú tu iní vtáci, ktorí však nemajú krídla. <vocal type="noise"><desc>Ruch v sále.</desc></vocal> Dňa 30. 5. 1996 bolo ďalšie zasadnutie mestského zastupiteľstva, kde sa znovu nastolila otázka pamätníka. V záujme dobrého spolunažívania sme hľadali možnosť riešenia umelo nafúknutej konfliktovej situácie a ponúklo sa kompromisné riešenie v tomto zmysle: 1. pamätník nebude postavený pred budovou mestského úradu, 2. nápis nebude "Obsadenie domoviny", hoci preklad nie je najšťastnejší, skôr by zodpovedalo "Osídlenie domoviny", ale nápis bude znieť: "Pri príležitosti 1100. výročia príchodu Maďarov do Karpatskej kotliny", 3. názvy obcí budú uvedené dvojjazyčne. Oponenti pamätníka však nepristúpili na žiadne kompromisné riešenie, preto neprišlo k dohode. Takisto, z tých istých dôvodov nedošlo ani k dohode pri okrúhlom stole, kde boli prítomní zástupcovia jednotlivých politických strán a hnutí. Najviac nás však mrzí, že v tejto zložitej politickej situácii, keď koalícia je v kríze a prebiehajú špinavé privatizačné praktiky, sa zase vytiahla národnostná karta na odvrátenie pozornosti občanov Slovenskej republiky od konkrétnych a závažných problémov. A čo je zarážajúce, asistujú pri tom aj niektorí opoziční politici. 1100. výročie príchodu Maďarov do Karpatskej kotliny je nevymazateľným historickým faktom, aj keď to v niektorých vzbudzuje neodôvodnené negativistické predsudky. Napriek tomu by sme to nemali využiť na získavanie politického kapitálu. Nemôžeme stavať budúcnosť na krivdách minulosti, ale na perspektívach. Verím, že jeden pomník nás v tomto snažení nemôže zabrzdiť. Teraz by som ešte prečítal vyhlásenie mestského zastupiteľstva z minulého týždňa - vo štvrtok sme mali zasadnutie. Mestské zastupiteľstvo vo Veľkých Kapušanoch v záujme zachovania dobrého spolunažívania Slovákov a Maďarov, aj ako reakciu na výroky niektorých politikov a v záujme informovanosti občanov prijíma toto vyhlásenie: "Postavením pamätníka vo Veľkých Kapušanoch si chceme pripomenúť 1100. výročie usadenia sa Maďarov v Karpatskej kotline a ich dobré spolunažívanie so Slovákmi a ostatnými národnosťami v našom okolí. Odmietame spolitizovanie tohto plánu niektorými politikmi, ich znevažujúcimi výrokmi na adresu poslancov mestského zastupiteľstva, ktoré sú aj spochybnením samosprávnych funkcií nášho mesta. Súhlasíme s tým, aby na podstavci pamätníka bol text: "Postavené na pamiatku 1100. výročia usadenia sa Maďarov v Karpatskej kotline a na znak toho, že odvtedy žijú v mieri so Slovákmi a inými národnosťami", s tým, aby tento text bol v štyroch jazykoch - v slovenčine, maďarčine, ruštine a nemčine. Sme presvedčení, že takýto text osloví zástancov dobrého spolunažívania Maďarov a Slovákov a nie je v rozpore so žiadnym zákonom tohto štátu. Vyzývame predstaviteľov vlády a parlamentu, ako aj iných čelných predstaviteľov, aby aj pri podpore lokálnych rozvojových programov venovali nášmu mestu aspoň toľko pozornosti ako v prípade výstavby spomenutého pamätníka." Ďakujem pekne.</seg>
            </u>
            <kinesic type="applause">
               <desc>Potlesk.</desc>
            </kinesic>
            <u xml:id="ParlaMint-SK_1996-06-19-t1m16.u490" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u490.p1">Ďakujem. Pán poslanec Hrnko a po ňom pani poslankyňa Lazarová.</seg>
            </u>
            <u xml:id="ParlaMint-SK_1996-06-19-t1m16.u491" who="#AntonHrnko.1955" ana="#regular">
               <seg xml:id="ParlaMint-SK_1996-06-19-t1m16.u491.p1">Vážené dámy, vážení páni kolegovia, vážený pán predseda, prítomní členovia vlády, nechcem nejakým spôsobom vnášať nesváry alebo nejaké nedorozumenia medzi občanov tohto štátu rôznej národnosti a myslím si, že zodpovední politici na jednej aj druhej strane by si mali byť vedomí dôsledkov svojho konania, aby nevyvolávali neželateľné následky a reakcie. Osobne si myslím, že aj zodpovední politici miestnej samosprávy by mali dbať na to, aby svojimi uzneseniami nevstupovali do medzery, v ktorej nie je porušenie zákona, ale v ktorej sa využíva nedostatok zákona. A to je, myslím, tento prípad - rozhodnutie Mestského zastupiteľstva vo Veľkých Kapušanoch i rozhodnutia ďalších podobných a obdobných zastupiteľstiev. Aby som bol konkrétny, čo znamená v slovenských dejinách milénium alebo milénium a centárium, teda 1000. a 1100. výročie zaujatia vlasti, pretože presný termín maďarského "honfoglalás" je zaujatie vlasti. Už sám osebe tento termín implikuje, že sa tu stalo niečo, čo asi nebolo celkom v súlade s tým, čo sleduje naša vláda a čo sleduje táto republika vo vzťahu k národnostiam. Keď sa pripravovali rozsiahle milenárne oslavy pred 100 rokmi, diali sa zo strany vtedajšej budapeštianskej vlády vo vypätom, nebojím sa povedať, šovinistickom duchu a celý duch milenárnych osláv bol duch podmanenia. Duch podmanenia všetkých ostatných, ktorí žili vo vtedajšom Uhorsku, a jednoducho jediný osud, mierový osud, ktorý im strojcovia milenárnych osláv ponúkali, bola dobrovoľná asimilácia. Ináč nasledovala násilná asimilácia. A preto sa v roku 1895, rok pred konaním osláv, stretli v Budapešti zástupcovia utláčaných národností Uhorska a prijali vyhlásenie, že nebudú oslavovať milénium, pretože milénium je jednoducho nástrojom, ktorý oslavuje násilie a ktorý upiera ostatným uhorským národnostiam právo na slobodný rozvoj národného života. Nebolo náhodou, že po roku 1918 sa z úradnej moci všetky pomníky pripomínajúce milénium na Slovensku zlikvidovali. Padol pomník Árpáda na Devíne, obdobný pomník v Nitre i v ďalších obciach na Slovensku. Pokus zástupcov niektorých samospráv na Slovensku považujem za snahu revidovať výsledky národnej a demokratickej revolúcie z roku 1918 po sedemdesiatich alebo osemdesiatich rokoch, niečo medzi tým, teda v každom prípade ide o konfrontačný pokus. Páni, uvedomte si, že nie je možné oslavovať príchod Maďarov v roku 896, pretože Maďari boli v Karpatskej kotline už minimálne 30 rokov predtým. Čo sa stalo v roku 896, je jasné. Maďari vtedy začali násilne zaujímať tento priestor. Nie, oni prišli sem skôr a to vie objektívna história, a preto pripomínanie tejto skutočnosti na Slovensku je v rozpore s dobrými vzťahmi medzi národnosťami. Nemyslím si, že by sme mali prijímať uznesenie v tejto snemovni, ale konať by mala vláda Slovenskej republiky, a ak nemá dostatok zákona, tak jednoducho prijať zákon o tom, aký postup je možný pri výstavbe pomníkov. Dnes tu je milénium, čo je na jednej strane, samozrejme, najvyššia, resp. najvýznamnejšia udalosť jedného národa a na druhej strane je to otázka pokorenia, resp. porážky. Myslím si, že keď si budeme takto pripomínať svoju minulosť, nedospejeme ďaleko. Dospejeme len k vzájomnej konfrontácii. Máme si pripomínať to, čo nás spája, nie to, čo nás rozdeľuje. A nehovorím, ako by sa zachovala maďarská vláda, keby, dajme tomu, v Békéscsabe postavili pomník Košickému vládnemu programu. Pán kolega, dajte mi príklad. Treba urobiť takú zákonnú normu, aby nemohlo nastať divoké stavanie pomníkov, lebo niekde v dedine si zmyslia, že treba postaviť pomník na oslavu tých, ktorí uskutočnili holokaust, a tiež povieme, že vláda nemá zákonný nástroj na to, aby takýto pomník znemožnila. Preto si myslím, že by nebolo vhodné ani dobré vo vzťahoch našich občanov, keby sme takéto niečo na Slovensku pripustili. Ďakujem.</seg>
            </u>
            <kinesic type="applause">
               <desc>Potlesk.</desc>
            </kinesic>
            <u xml:id="ParlaMint-SK_1996-06-19-t1m16.u492" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u492.p1">Ďakujem. Najskôr má faktickú poznámku pán poslanec Köteles.</seg>
            </u>
            <u xml:id="ParlaMint-SK_1996-06-19-t1m16.u493" who="#LászlóKöteles.1957" ana="#regular">
               <seg xml:id="ParlaMint-SK_1996-06-19-t1m16.u493.p1">Ďakujem, pán predsedajúci. Chcel by som upozorniť pána poslanca Hrnka, že práve v tomto roku asi v marci oslavovali dolnozemskí Slováci 250. výročie príchodu Slovákov na Dolnú zem, a práve v Békešskej Čabe odhalili pomník. Oficiálne sa na tom zúčastnil aj prezident Maďarskej republiky Árpád Göncz. Nikomu to neprekážalo. Nerobili z toho takú aféru, akú robíme teraz tu. V tomto štáte sme zvyknutí búrať pomníky. Prosím vás, chceme to robiť ešte raz? Nestačí nám, že sme rozbili sochu Márie Terézie a teraz ju oslavujeme? Chcel by som vás takisto upozorniť, že práve minister zahraničných vecí Slovenskej republiky hovoril, že nemáme politizovať historické fakty. Historické fakty majú posúdiť historici, nie členovia Národnej rady Slovenskej republiky a hlavne nie takí ľudia, ktorí žijú od tohto mesta približne v 500-kilometrovej vzdialenosti. Ďakujem.</seg>
            </u>
            <u xml:id="ParlaMint-SK_1996-06-19-t1m16.u494" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u494.p1">Pán poslanec, aj ja ďakujem, ale keďže ste ma vyprovokovali, a viem, že by sme nemali viesť takýto dialóg, je rozdiel prísť niekde s pluhom a prísť so šabľou. <kinesic type="applause"><desc>Potlesk.</desc></kinesic> Pani poslankyňa Garajová.</seg>
            </u>
            <u xml:id="ParlaMint-SK_1996-06-19-t1m16.u495" who="Garajová, E." ana="#regular">
               <seg xml:id="ParlaMint-SK_1996-06-19-t1m16.u495.p1">Vážený pán predseda, vážení kolegovia, chcela by som zareagovať na poznámku môjho predrečníka. Chcem upozorniť, že v Békešskej Čabe nepostavili pomník takého typu ako v Tornali alebo Rimavskej Sobote, kde sú starí Maďari s mečmi, a ako sme počuli od pána Ferkóa, vraj je to symbol pokoja a mierového spolunažívania Slovákov a Maďarov na južnom Slovensku. Stavanie pamätníkov tohto typu je typická falzifikácia dejín. Podobná, akú som zažila nedávno v Maďarskom parlamente, keď sme sa s pánom podpredsedom Húskom zúčastnili na stretnutí predsedov parlamentov Európy, kde sa niekoľkokrát hovorilo a niekoľkokrát opakovalo, že vraj Maďarská republika oslavuje tento rok, počúvajte dobre, 1000. výročie maďarskej štátnosti. Tak nielen 1100 rokov obsadenia alebo podmanenia vlasti, lebo to je pravý preklad z maďarčiny, ale už ďalšia falzifikácia dejín, 1000. výročie maďarskej štátnosti. Je to smutné, ale takáto účelová falzifikácia dejín je metóda veľmi známa aj u niektorých politikov maďarskej národnosti v Slovenskej republike. A vystúpenia mojich predrečníkov sú toho dôkazom. Ďakujem.</seg>
            </u>
            <kinesic type="applause">
               <desc>Potlesk.</desc>
            </kinesic>
            <u xml:id="ParlaMint-SK_1996-06-19-t1m16.u496" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u496.p1">Ďakujem. Pani poslankyňa Lazarová, nech sa páči.</seg>
            </u>
            <u xml:id="ParlaMint-SK_1996-06-19-t1m16.u497" who="#ZoraLazarová.1938" ana="#regular">
               <seg xml:id="ParlaMint-SK_1996-06-19-t1m16.u497.p1">Vážený pán predseda, poslankyne, poslanci, ako tu už bolo povedané, v Maďarsku sa v priebehu celého tohto roku uskutočňujú viaceré oslavné akcie, ktorými si Maďari pripomínajú 1100. výročie príchodu Maďarov do vlasti. V tejto súvislosti maďarské iredentistické kruhy na Slovensku sa rozhodli provokatívne a preukázateľne protizákonne postaviť a slávnostne odhaliť na južnom Slovensku viacero pamätníkov pripomínajúcich udalosti spred 1100 rokov. Týmto aktom sa usilujú rozdúchavať neexistujúce národnostné nepokoje na tomto území a súčasne demonštrujú aj svoje terajšie agresívne ciele. Pozrime sa preto, čo sa tu vlastne pred tými 1100 rokmi v skutočnosti dialo. Dovoľte mi uviesť, resp. priamo citovať aspoň niekoľko krátkych údajov uvedených v historických prameňoch o Veľkej Morave z tohto obdobia, akými sú napríklad Perzská kronika, Zeme sveta, Fuldské letopisy, Spisy Konštantína Profyrogeneta o spravovaní ríše, Kronika Regina z Prümu, Kozmosova Kronika Čechov, Duklianska kronika, Kráľovstvo Slovanov, Kniha Chorvátska a ďalšie. Prosím vás, prepáčte mi moju česko-slovenčinu, ktorú tu budem asi teraz prezentovať, pretože budem čítať priamo z českého textu. Regino z Prümu - Kronika 889: "V roku 889 od vtělení Pána vytáhl nejdivočejší národ Uhrů nad všechny obludy krutější a v minulé věky neznámý a proto nejmenovaný, ze skítských království a močálů, které svým tokem do nedozírna zatopuje Don. Odtamtud byl tehdy uvedený národ vyhnán národy sousedními, které sa nazývají Pečeněhové. Uhri byli nimi násilně vyhnáni, rozloučili se s vlastí a vydali se na cestu, aby vyhledali země, která by mohli obývat a zvolit si tam sídla." Presídlili sa vtedy do Etelközu. Stadiaľ robili ďalšie výpady. Najprv k Bulharom, "poté však utrpěli od Bulharů roku 895 citelnou porážku, takovou, že stratili 20 000 jezdců. Kromě toho Pečeňové jako spojenci Bulharů zcela zničili maďarské sídla v Etelközu a zbylí Maďari potom Pečeni vypuzeni táhli dále na západ." Turci, resp. Maďari sa vtedy obrátili na útek... <vocal type="laughter"><desc>Smiech v sále.</desc></vocal> Áno, Türky - Maďari, to je uvedené v zátvorke, pretože vtedy boli nazývaní Türkami. "Türky se tehdy obrátili na útěk a hledali země k usídlení. Prišli a vyhubili lid obývající Velkou Moravu a usídlili se v jejich zemi." To píše Konštantín Porfyrogenet, to nehovoríme my. O tom, že Morava bola vtedy známou zemou, hovorí aj Alfréd Veľký vo svojej Chronografii, kde opisuje okolité štáty, ktoré sa nachádzali v oblasti Moravy, čiže Morava - centrum, o ktorej každý vedel, a v okolí sa nachádzali tieto krajiny: "A tyto Moravané mají na západ od sebe Durinky a Čechy i čast Bavorů, od nich na druhé straně je země Karantánie. Na východ od země Moravanů je země Vislanů a na severovýchod jsou Dalemici" atď. atď. O Slovanoch píšu toľko: "Mezi Pečeněhy a Slovany je 10 dnů cesty. Všude se vyskytují prameny vod a všude je hustý les. Území Slovanů je rozláhlé s mnohými lesy. Mají drevěné nádoby a je v nich hojnost medu. Zemře li někdo z nich, spálí ho. Jsou ctitelé tura. Jejich nejčastější obilninou je proso. Mají různé hudební nástroje, jako loutny, bubny, flétny a podobne. Nápoje si připravují z medu. Jejich oděvem je rubáš a nosí vysoké boty. Zbraně, jímž válčí, jsou oštěpy, štíty a kopije. Jejich vládce si klade na hlavu korunu a všichni ho poslouchají a konají podle jeho příkazů. Svého největšího vládce nazývají Svatopluk a jeho zástupce se nazývá župan, a sídelnímu městu říkají "grad". Každý měsíc jsou v onom měste po tři dny trhy, kde obchodují s různým zbožím. Musí stavět hrady. Ze všech stran se sejde více lidí a postaví hrad, neboť Maďari na ně útočí v každé době a přepadávají je nájezdy. A když Maďari přijdou, Slované se uchýlí do oněch hradů, které jsi vystavěli." Ďalej sa tu píše, že v roku 885, keď sa Svätopluk oženil so sestrou cisára Anonufa, cisár mu daroval ako veno svojej sestry Čechy. A vtedy bol Svätopluk korunovaný na rímsky spôsob, tak ako rímski cisári. "Nejctihodnější ten král Svatopluk vládl pak 40 let a 4 měsíce a splodil syny a dcéry. To je o zemi Slovanů. Avari, kterí se nazývají Uhri, podnikali v těchto dobách od východu nájezdy za Dunaj a spůsobili mnoho běd, neboť lidi a staré ženy zabíjeli, mladice však jako dobytek pro ukájení rozkoše odvlékali sebou" - takže na pamiatku týchto udalostí my staviame pamätníky - "celou Panónii zničili až do vyhlazení. Asi v této době zemřel též Svatopluk, král moravských Slovanů, muž mezi svýmy nejrozvážnější a duchem nejbystrejší. Jeho království drželi jeho synové nešťastně po krátkou dobu, neboť Uhri vše až do základů spustošili. Je třeba vědet, že Svatopluk vládce Moravy byl statečným a obávaným mužem pro národy, které s ním sousedili." Ďalej tu píše o usadzovaní Maďarov v Panónii: "Tam spadá veškeré osídlení Turkie. Je nyní označováno podle názvu řek tu tekoucích. Ty řeky jsou následující: první řeka je Tymeš, Tutis, Maruše, Kryš. Když sem přišli Turci úplně vyplenili a ovládli zemi, v níž se usídlili." Ďalej Regino z Prümu: "Mezitím však Avari, kteří se nazývají Uhri, spustošili též celou Itálii, spustošili Bavorsko" atď. atď. V Dákiji na východ od Tisy, kde poplienili Venety Slovany, které obývají Dákiji a byli poslušní Svatopluka, krále Moravy nejmocnějšího a nejbojovnějšího ze všech slovanských vládců." Atď. atď. Čo to znamená? Cez východné Slovensko tieto maďarské vojská iba prešli a usadili sa v Potisí, dole pod Matrou. To znamená, ako uvádzajú ďalšie pramene, že východné Slovensko prakticky vôbec v tých časoch neobsadili. Boli najprv v Potisí, potom si násilím získali územie medzi Tisou a Dunajom, kde zavraždili knieža Moravanov menom Marout, a potom tiahli na Itáliu a Bavorsko, čiže v podstate na severnej Morave, pod ktorou dnes rozumieme to tzv. horné Uhorsko, sa vtedy vôbec neusídlili, o čom svedčia údaje týkajúce sa ďalších rokov, kde sa hovorí, že "Uhry byli v roku 906" <note>t. j. 10 rokov po tzv. príchode do vlasti</note> "pobiti od Moravanů, když ich napadli." O tom svedčia aj mnohé iné letopisy a to, čo sa tu dnes robí, je vlastne ťažký falzifikát. Falzifikát je aj zobrazenie maďarských bojovníkov na pomníku. Prosím vás, veď tí, ktorí navrhovali daný pomník, ani nevedia, ako títo pôvodní maďarskí bojovníci vyzerali. Nech sa pozrú do kroniky z roku 1300, tam ich majú znázornených. A čo sa týka mečov, ktorými sú bojovníci ozbrojení, je to smiešne. Lebo "spůsob boje Maďarů" vylíčil Regino z Prümu roku 889, kde sa hovorí, že "Maďari nezahubili lidi mečem, mnoho tisíc však šípy, ktoré vystrelovali s takovým uměním z rohových luků, že jejich zásahům se bylo možno vyhnout jen stěží", čiže žiadne meče, ale mali šípy a luky. Takže tak, ako som uviedla, už aj samotné zobrazenie týchto bojovníkov je falzifikát, bez ohľadu na to, že vlastne v týchto končinách sa v tom čase maďarské kmene vôbec neusídlili. Naším územím prechádzali iba staromaďarskí bojovníci a až v roku 900 sa presúvali do Potisia ženy a deti so šiatrami a dobytkom. Ako z uvedených historických prameňov jednoznačne vyplýva, pamätníky, ktoré sa stavajú na južnom Slovensku, sú na jednej strane cynickou oslavou násilia a ukrutností páchaných v dávnych dobách v našej krajine na našom obyvateľstve a na druhej strane cieľavedomým falšovaním historických skutočností. Žiadny z historických národov žijúcich v Európe neoslavuje svoj pradávny príchod a usadenie sa na území, ktoré obýva. Už samotný fakt, že Maďari túto udalosť takto kŕčovite zdôrazňujú, je dôkazom toho, že sa vlastne sami vyčleňujú z európskych národov a demonštrujú tým pred svetom, že sú tu ešte dodnes vlastne cudzím elementom. Prosím, keď si to chcú oslavovať, je to ich záležitosť. Na svojom území v Maďarsku si môžu oslavovať všetko, čo uznajú za vhodné, ale nemôžu to robiť na území cudzieho suverénneho štátu. Nič menej, tieto pamätníky hodné zavrhnutia, oslavujúce vyvražďovanie nášho obyvateľstva a pustošenie našej pravlasti Veľkomoravskej ríše, je spupnou urážkou nášho obyvateľstva. Neviem si predstaviť, že by príslušníci nemeckej menšiny stavali pamätníky fašistickej armáde na územiach, cez ktoré prechádzali nemecké vojská naším územím počas II. svetovej vojny a kde preukázateľne zabíjali našich obyvateľov. Keď si však už chceme tieto udalosti na Slovensku pripomenúť, tak potom postavme pomníky padlým a obetiam, postavme pomníky Morotovi a Salanovi, veľkomoravským kniežatám, ktoré bojovali a chránili tieto územia. A preto dôrazne vyzývame ministra životného prostredia pána Zlochu, aby v čo najkratšom čase v spolupráci s ministrom vnútra Hudekom zabezpečil odstránenie týchto protiprávne zriadených stavieb. Žiadame odstránenie, nie pokutovanie. Totiž vo vyhláške 85/1976 Zb., v ktorej sú aj pomníky považované za stavby, sa nariaďuje vlastníkovi stavbu odstrániť, ak bola postavená bez stavebného povolenia, alebo v rozpore s ním a keď sa stavba neodstráni po prvom upozornení, prípadne po pokute, potom sa odstráni oficiálnymi orgánmi na náklady zriaďovateľa. Prosíme, aby tieto pamätníky boli do 3 týždňov odstránené. Ďakujem za pozornosť.</seg>
            </u>
            <kinesic type="applause">
               <desc>Potlesk.</desc>
            </kinesic>
            <u xml:id="ParlaMint-SK_1996-06-19-t1m16.u498" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u498.p1">Ďakujem pani predsedníčke výboru. Slovo do rozpravy má pán poslanec Milan Gaľa. Nech sa páči, máte slovo. Pardon, ešte sú faktické poznámky, pán poslanec Rózsa. <vocal type="noise"><desc>Hlas: Do rozpravy.</desc></vocal> Do rozpravy? Nech sa páči. To isté aj pán poslanec Duka-Zólyomi? S faktickou poznámkou? Dobre.</seg>
            </u>
            <u xml:id="ParlaMint-SK_1996-06-19-t1m16.u499" who="#ÁrpádDuka-Zólyomi.1941" ana="#regular">
               <seg xml:id="ParlaMint-SK_1996-06-19-t1m16.u499.p1">Ďakujem, pán predsedajúci. Pani poslankyňa Lazarová, vy ste smiešna. Že sa nehanbíte oblbovať parlament takými nezmyslami, ktoré ste tu vyslovili. Takto diletantsky vystupovať pred celým plénom! Ak tomu nerozumiete, aspoň neurážajte. Urážate nás, a dôrazne protestujem proti týmto urážkam. Chcel by som ešte povedať jednu poznámku k vystúpeniu pána Hrnka. Áno, my tu žijúci Maďari sme nikdy neprotestovali proti tomu, že slovenský národ hodnotí svoje historické cennosti a pamiatky a oslavuje ich. My ako Maďari tu žijúci alebo vôbec maďarský národ tiež máme svoje historické pamiatky, historické hodnoty, ktoré si uctievame, na týchto sme vyrástli a budeme si ich uctievať aj v budúcnosti. V tomto by sme chceli mať vzájomné porozumenie a nechápať to tak, že chceme niekoho urážať. Preto tieto slová, ktoré tu odznievajú, musíme skutočne odmietnuť a protestovať proti nim. Ďakujem.</seg>
            </u>
            <u xml:id="ParlaMint-SK_1996-06-19-t1m16.u500" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u500.p1">Ďakujem. Pán poslanec Cuper, faktická poznámka? Nech sa páči.</seg>
            </u>
            <u xml:id="ParlaMint-SK_1996-06-19-t1m16.u501" who="#JánCuper.1946" ana="#regular">
               <seg xml:id="ParlaMint-SK_1996-06-19-t1m16.u501.p1">Vážený pán predsedajúci, chcel som iba povedať pánu Ferkóovi a pánu Duka-Zólyomimu, že chápem ich túžby a želania, ale stavanie takýchto pamätníkov je minimálne v nesúlade s preambulou Ústavy Slovenskej republiky, pretože naozaj preambula hovorí, že celý tento štát je budovaný na cyrilometodských tradíciách. V tomto by som musel súhlasiť s niektorými mojimi predrečníkmi, že je to minimálne urážka ducha preambuly ústavy a tým aj celej ústavy, pretože preambula sa vzťahuje na celú ústavu a dáva duch ústave. Samozrejme, aj príslušníci národnostných menšín sú v prvom rade občanmi Slovenskej republiky a zaväzuje ich preambula ústavy, tak ako aj celá ústava. Ďalej chcem povedať, že sa divím poslancom Slovenskej národnej strany, ktorí predložili toto uznesenie, pretože ja by som hlasoval aj za zákon, ktorý by bol v súlade s článkom 67 a obmedzoval také nerozvážne povinnosti niektorých obcí stavať takýto typ pamätníkov. Ďalej chcem povedať, že naozaj na postavenie každej stavby je potrebný súhlas úradu životného prostredia. Takže ak sa niečo postaví, napríklad aj v súkromnej záhrade, môže sa postaviť, no treba mať aj na to súhlas okresného úradu životného prostredia. To je všetko. Ďakujem.</seg>
            </u>
            <u xml:id="ParlaMint-SK_1996-06-19-t1m16.u502" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u502.p1">Ďakujem pekne. Ospravedlňujem sa pánu poslancovi Gaľovi, ale ešte sú faktické poznámky. Pani predsedníčka Lazarová.</seg>
            </u>
            <u xml:id="ParlaMint-SK_1996-06-19-t1m16.u503" who="#ZoraLazarová.1938" ana="#regular">
               <seg xml:id="ParlaMint-SK_1996-06-19-t1m16.u503.p1">Ďakujem pekne, pán podpredseda. Dôrazne protestujem proti vystúpeniu pána poslanca Duka-Zólyomiho, pretože veci, o ktorých hovorím, to nie je žiaden diletantizmus. Môžem mu poskytnúť množstvo historických prameňov. Pramene, ktoré som citovala, sú uvedené v Kronike Veľkej Moravy od Havlíka, najznámejšieho moravského historika zaoberajúceho sa históriou Veľkomoravskej ríše, preto sú citované pramene uvádzané v češtine. V publikácii sú odfotografované kópie originálov rukopisov z uvedených letopisov, a to, čo som tu čítala, sú preklady týchto rukopisov. Je pravdou, že na Slovensku všetky dokumenty Maďari zničili do posledného tla, ale našťastie v okolitých krajinách sa uvedené dokumenty nachádzajú a práve zato sú dokladom pravdivosti, že okolité krajiny nemali ani ten najmenší záujem, aby chceli falšovať alebo prikrášľovať históriu v prospech Veľkej Moravy. A čo sa týka toho zákona, áno, máme tu zákon o zákaze propagácie fašizmu. Isteže, vôbec nám nezišlo na um, že môže nastať takáto situácia. Avšak pomníky oslavujúce príchod maďarských kmeňov do Európy predstavujú naozaj oslavu násilia a vyvražďovania nášho obyvateľstva. Môžeme, prosím, prijať aj zákon o zákaze propagácie udalostí vpádu Maďarov do Európy spred 1100 rokov, čo je naozaj postavené na hlavu, ale keď stavanie pamätníkov oslavujúcich tieto udalosti nie je postavené na hlavu, tak potom ani takýto zákon. Ďakujem.</seg>
            </u>
            <u xml:id="ParlaMint-SK_1996-06-19-t1m16.u504" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u504.p1">Ďakujem. Pán poslanec Hrnko - faktická poznámka.</seg>
            </u>
            <u xml:id="ParlaMint-SK_1996-06-19-t1m16.u505" who="#AntonHrnko.1955" ana="#regular">
               <seg xml:id="ParlaMint-SK_1996-06-19-t1m16.u505.p1">Ďakujem. Mám dve faktické pripomienky. Jedna je k vystúpeniu pani poslankyne Lazarovej. Čudujem sa, že nerešpektovala zákon o štátnom jazyku a nepredniesla svoj prejav v slovenčine, pretože tie citácie, ktoré hovorila, boli pôvodne v iných jazykoch ako v češtine, takže mala použiť vo svojom vystúpení štátny jazyk. A druhá je k vystúpeniu pána poslanca Duka-Zólyomiho. Pán poslanec, faktom je, že na videnie niektorých udalostí má každý národ svoju optiku, a preto často dochádza k tomu, že to, čo jeden národ pokladá za najslávnejšiu udalosť vo svojej histórii, za víťazstvo svojej národnej sily a svojho národného ducha, iný národ pokladá za chorobu, za nešťastie, za niečo, na čo by najradšej vo svojej histórii zabudol, resp. by chcel, aby sa to nekonalo. V našich dejinách je viac takýchto udalostí. Jednou z nich je aj príchod Maďarov, nie Maďarov, ale starých Maďarov, aby sme boli presní, do Karpatskej kotliny, na ktorý je iná optika videnia dnešných Slovákov a iná optika videnia dnešných Maďarov a detto najmä pripomienka tejto udalosti pred 100 rokmi, ktorá bola spojená so surovou asimiláciou, násilnou asimiláciou Slovákov, likvidáciou ich školstva atď. atď. Preto si myslím, že politici, ktorí pristupujú k stavaniu pomníkov na územiach národov, kde je iná optika videnia, sú nezodpovední politici, pretože vyvolávajú takéto napätia a takéto trenice. Jednoducho je to neprípustné. To je môj názor.</seg>
            </u>
            <u xml:id="ParlaMint-SK_1996-06-19-t1m16.u506" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u506.p1">Ďakujem pekne. Slovo má predseda výboru pán Hofbauer, nech sa páči.</seg>
            </u>
            <u xml:id="ParlaMint-SK_1996-06-19-t1m16.u507" who="#RomanHofbauer.1940" ana="#regular">
               <seg xml:id="ParlaMint-SK_1996-06-19-t1m16.u507.p1">Ďakujem, pán predsedajúci. Ak sa budeme touto kauzou zaoberať tak, ako sa zatiaľ zaoberáme, domnievam sa, že Španieli alebo Portugalci by pokojne mohli podnecovať budovanie pamätníkov v Strednej a Latinskej Amerike pri príležitosti conquisty a conquistadorov, vyvražďovania Indiánov a likvidácie pôvodného obyvateľstva. Rád by som videl, akým spôsobom by tam takéto pamätníky boli vítané. A pokiaľ tento stav budeme rešpektovať na našom slovenskom štátnom území, tak ďalšími pamätníkmi pokojne môžu byť napríklad pamätník statočným maďarským žandárom, ktorí postrieľali darebáckych sedliakov v Černovej, môžeme pokojne pripustiť stavbu pamätníkov hrdinskej armáde Bélu Kúna, ktorá statočne bojovala za proletársky internacionalizmus v roku 1919 na našom území, a podobne je možné v Spišskej Novej Vsi postaviť pamätník na pamiatku bombardovania Spišskej Novej Vsi maďarským letectvom roku 1938, <vocal type="noise"><desc>Hlas z pléna: deväť.</desc></vocal> opravujem sa, 1939, a takýmto spôsobom by bolo možné pokračovať, ale to by sme sa asi dostali úplne niekde inde, vážení páni. Domnievam sa, že skutočne záver, ktorý povedala pani poslankyňa Lazarová, je meritom veci. Máme predsa stavebný zákon, ktorý platí, a nie je mi zrozumiteľné, prečo sa tu bavíme o nerešpektovaní stavebného zákona a načo vlastne treba k tomu prijímať uznesenie. Veď keď vypukol známy tabuľový folklór na južnom Slovensku v roku 1992, Národná rada sa ním vôbec nezaoberala, ani vláda, ani minister, ani ja som sa s tým vôbec nezaoberal. Nie je o tejto kauze žiadne uznesenie, nenachádza sa na niečom takom môj podpis ministra, ale vybavil to jednoducho úradník ministerstva po diskusii s príslušným riaditeľom cestnej správy a to je všetko. Takže my sa tu zaoberáme niečím, čo ďaleko presahuje úroveň parlamentu, páni.</seg>
            </u>
            <u xml:id="ParlaMint-SK_1996-06-19-t1m16.u508" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u508.p1">Faktická poznámka - pán poslanec Köteles.</seg>
            </u>
            <u xml:id="ParlaMint-SK_1996-06-19-t1m16.u509" who="#LászlóKöteles.1957" ana="#regular">
               <seg xml:id="ParlaMint-SK_1996-06-19-t1m16.u509.p1">Ďakujem, pán predsedajúci. Dávam do pozornosti pána Hofbauera, že práve v Spišskej Novej Vsi existuje pomník pre tých, ktorí padli počas bombardovania v marci 1939, keby ste nevedeli, a práve my Maďari sme tam minule položili kvety, lebo sme si uctili ich pamiatku. Ale chcel by som vás upozorniť na jednu vec. Slávna Sovietska armáda má skoro na celom Slovensku pamätné tabule. Pritom napríklad z našej rodiny v roku 1945 odvliekli môjho starého otca a troch strýkov. Generál Petrov, ktorý na to vydal rozkaz - dávam to do pozornosti, pán Gaľa - má v Košiciach pomník, a nikomu to neprekáža. Tí porobili také zverstvá, že v sovietskych lágroch zomrelo 10 tisíce našich ľudí a nikomu to neprekáža. Do pozornosti pani Lazarovej - tie historické pramene sú účelovo vyrábané legendy. Veď napríklad, čo povedal aj pán poslanec Hrnko, že Maďari sem prišli nie v roku 896, ale skôr - len legendy potrebovali nejaký dátum.</seg>
            </u>
            <u xml:id="ParlaMint-SK_1996-06-19-t1m16.u510" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u510.p1">Ďakujem.</seg>
            </u>
            <u xml:id="ParlaMint-SK_1996-06-19-t1m16.u511" who="#LászlóKöteles.1957" ana="#regular">
               <seg xml:id="ParlaMint-SK_1996-06-19-t1m16.u511.p1">A ešte jedno slovo o tom, prepáčte, že Maďari môžu oslavovať svoje sviatky na svojom území. Prepáčte, narodil som sa na tomto území, tu sa narodili aj moji predkovia. Toto územie považujeme takisto za svoje. Ja to považujem za hrubú urážku.</seg>
            </u>
            <u xml:id="ParlaMint-SK_1996-06-19-t1m16.u512" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u512.p1">Ďakujem. Pani predsedníčka Lazarová. Myslím si, že netreba pokračovať v tejto rozprave.</seg>
            </u>
            <u xml:id="ParlaMint-SK_1996-06-19-t1m16.u513" who="#ZoraLazarová.1938" ana="#regular">
               <seg xml:id="ParlaMint-SK_1996-06-19-t1m16.u513.p1">K Sovietskej armáde. Áno, my sme utekali oproti Sovietskej armáde, pretože môjho otca chceli odvliecť fašisti do Nemecka a jedine v Sovietskej armáde sme videli záchranu. Bolo to už ku koncu vojny. Sovietska armáda oslobodila túto krajinu od fašizmu, nikomu nezobrala jeho územie, nikomu nezobrala jeho reč, nikomu neničila jeho školy, opačne, toto územie oslobodila. Veľmi ľutujem, ale maďarskí kočovníci, ktorí sem prišli, nikoho neoslobodili, naopak, oni tu všetko spálili a zničili a obyvateľstvo buď pobili, alebo zavliekli do otroctva. A to je predsa len dajaký ten rozdiel. Čo chcem tým povedať? To, že ste sa tu narodili, to je pravda, ale nenarodili ste sa tu v roku 896, v tom čase sa Maďari vôbec neusídlili na tomto území, maďarské hordy iba prechádzali naším územím a nie zbytočne mali prezývku "boží bič". Maďarské kmene sa síce neskôr usídlili na území Veľkomoravskej ríše, ale iba v jej južných oblastiach, t. j. v Potisí a neskôr v Panónii. Nie na území Slovenska. Až neskôr, a najmä okolo roku 1390, počas tureckých vpádov do Uhorska, časť obyvateľstva dolnej zeme utekala do horného Uhorska <note>t. j. na Slovensko</note>, kde boli dobromyseľne prijatí. Niektorí Maďari sa na južnom Slovensku nielen usadili, ale postupne pomaďarčovali domáce obyvateľstvo. Pretože ste tu zostali, tak teraz ste tu, to je celý špás.</seg>
            </u>
            <u xml:id="ParlaMint-SK_1996-06-19-t1m16.u514" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u514.p1">Ďakujem. Pán poslanec Bugár - faktická poznámka.</seg>
            </u>
            <u xml:id="ParlaMint-SK_1996-06-19-t1m16.u515" who="#BélaBugár.1958" ana="#regular">
               <seg xml:id="ParlaMint-SK_1996-06-19-t1m16.u515.p1">Ďakujem pekne. Chcel by som upozorniť všetkých kolegov, ktorí vystupujú v tejto debate, aby si uvedomili, že sa zúčastňujú na realizácii taktiky vládnej koalície. Vládna koalícia vzhľadom na vnútorné nezhody potrebuje ešte čas, aby sa dohodla na ďalších zákonoch. Ja sa na tom nemienim zúčastniť.</seg>
            </u>
            <u xml:id="ParlaMint-SK_1996-06-19-t1m16.u516" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u516.p1">Ďakujem, výborne. Pani poslankyňa Bauerová, nech sa páči - faktická poznámka.</seg>
            </u>
            <u xml:id="ParlaMint-SK_1996-06-19-t1m16.u517" who="#EditBauer.1946" ana="#regular">
               <seg xml:id="ParlaMint-SK_1996-06-19-t1m16.u517.p1">Ďakujem. Chcela by som upozorniť, že tabuľový zákon nie je tabuľový folklór, pretože vyplýva zo záväzkov Slovenskej republiky daných Rade Európy pri prijímaní Slovenskej republiky do Rady Európy. Podobne by som chcela upozorniť, že mať vlastné symboly je medzinárodne garantovaným právom národnostných menšín. V tejto súvislosti mi dovoľte odcitovať z jedného medzinárodného dokumentu o národnostných menšinách prijatého v Ženeve 1. až 19. júla 1991: "Účastnícke štáty sú presvedčené, že na ochranu hodnôt a kultúrneho dedičstva národnostných menšín je žiaduca účasť osôb patriacich k týmto menšinám a že tolerancia, úcta voči rozličným kultúram majú pri tom prvoradý význam. V zhode s tým potvrdzujú, že je dôležité odstraňovať prekážky pri tvorbe kultúrnych objektov týkajúcich sa národnostných menšín vrátane ich tvorby osobami patriacimi k národnostným menšinám." Ďakujem.</seg>
            </u>
            <u xml:id="ParlaMint-SK_1996-06-19-t1m16.u518" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u518.p1">Ďakujem. Predseda výboru pán Hofbauer.</seg>
            </u>
            <u xml:id="ParlaMint-SK_1996-06-19-t1m16.u519" who="#RomanHofbauer.1940" ana="#regular">
               <seg xml:id="ParlaMint-SK_1996-06-19-t1m16.u519.p1">Pani poslankyňa Bauerová, keby ste neprehovorili k tomu tabuľovému problému, tak by ste boli filozofkou. Pretože ja som hovoril o rokoch 1992-1993, keď nebol o tomto žiadny zákon a keď to, čo sa dialo okolo štátnych ciest, tak to bol skutočne tabuľový folklór, mimo rámca zákona. A presne to isté sa deje aj s týmito pamätníkmi.</seg>
            </u>
            <u xml:id="ParlaMint-SK_1996-06-19-t1m16.u520" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u520.p1">Ďakujem. Pán poslanec Hornáček - faktická poznámka.</seg>
            </u>
            <u xml:id="ParlaMint-SK_1996-06-19-t1m16.u521" who="#ViliamHornáček.1950" ana="#regular">
               <seg xml:id="ParlaMint-SK_1996-06-19-t1m16.u521.p1">Ďakujem, pán podpredseda. Predovšetkým, pani Bauerová, tento pomník nemá s kultúrou nič spoločné. Po prvé, je to pomník ničenia kultúry a ničenia civilizácie. Po druhé, vážení poslanci Národnej rady, základnou povinnosťou poslancov Slovenskej národnej rady, slovenského parlamentu je predovšetkým chrániť slovenský národný a štátny záujem. V tomto záujme vonkoncom nie je žiaduce postaviť na výsostnom území Slovenskej republiky, slovenského štátu, teraz i v budúcnosti, čo i len jeden pomník akýmkoľvek spôsobom pripomínajúci zabíjanie našich slovenských predkov a ničenie ich kultúry. Ďakujem pekne.</seg>
            </u>
            <u xml:id="ParlaMint-SK_1996-06-19-t1m16.u522" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u522.p1">Ďakujem. Pán poslanec Gaľa, máte konečne slovo.</seg>
            </u>
            <u xml:id="ParlaMint-SK_1996-06-19-t1m16.u523" who="#MilanGaľa.1953" ana="#regular">
               <seg xml:id="ParlaMint-SK_1996-06-19-t1m16.u523.p1">Ďakujem za slovo. Vážený pán predsedajúci, vážený pán minister, kolegyne, kolegovia, na úvod mi dovoľte povedať pár slov o tom, že Kresťanskodemokratické hnutie sa vždy svojou politikou voči menšinám snažilo obhajovať práva menšín, ktoré vyplývajú z Ústavy Slovenskej republiky a z medzinárodných dokumentov týkajúcich sa práv menšín, či už ide o Chartu OSN, Všeobecnú deklaráciu ľudských práv, Deklaráciu OSN o právach osôb patriacich k národnostným, etnickým, náboženským a jazykovým menšinám, ďalej Rámcový dohovor Rady Európy, Dohovor o ochrane ľudských práv a základných slobôd a podobne. Dôkazom toho nie sú len slovné deklarácie, ale aj naše praktické postoje pri mnohých hlasovaniach v tejto snemovni, či už sa to týka hlasovania pri zákone o politických stranách, pri zákone o mene a priezvisku, ďalej mi dovoľte spomenúť naše hlasovanie pri zákone o štátnom jazyku, kde ten fakt, že zákon nerieši používanie menšinových jazykov, nás okrem iných dôvodov viedol k tomu, že sme hlasovali tak, ako sme hlasovali. Zároveň pripomínam naše hlasovania týkajúce sa financovania menšinových kultúr a prípadne niektoré spoločné podpisy pri podaniach na Ústavný súd s maďarskými politikmi alebo s politikmi maďarských menšinových strán v tomto parlamente. Zároveň si uvedomujeme, že na našej spoločnej ceste existujú body, pri ktorých sa musíme pozastaviť a prehodnotiť niektoré naše postoje, a keďže Ján Čarnogurský pri prieskume, pri poslaneckom prieskume na východnom Slovensku vo Veľkých Kapušanoch narazil na problém výstavby rekriminovaného pamätníka a keďže nemal dostatok času ísť pri svojom skúmaní do hĺbky, tak som bol poverený Predsedníctvom KDH zúčastniť sa alebo urobiť tam ešte hlbší poslanecký prieskum a zistil som tieto skutočnosti. Dovoľte mi citovať niektoré veci z plánu postavenia pamätníka k 1100. výročiu, ktorý vlastne navrhla miestna organizácia Csemadoku vo Veľkých Kapušanoch. Nebudem to čítať celé, zdôrazním len niektoré body. Náklady na výstavbu pamätníka budú hradené z finančných príspevkov 22 obcí patriacich územnej organizácii Csemadoku vidieka Uh, preto pamätník bude spoločným pamätníkom vidieka Uh. Termín odhalenia pamätníka je 25. august 1996. Ďalej je tu menovaný autor pamätníka, miesto pamätníka je námestie pred mestským úradom. Bod 4 rieši pramene financií. Bod 5 - navrhovaná téma pamätníka - na mramorovom podstavci z bronzu odliaty turul vták, na podstavci erb mesta Veľké Kapušany a tento nápis: "Na počesť 1100. roku obsadenia domoviny z verejných príspevkov postavili obyvatelia", nasledujú názvy obcí v maďarčine. Bod 6 rieši rozpočet na strane výdavkov, príjmov a ešte niektoré ďalšie náležitosti týkajúce sa, povedzme, čísla účtu atď. Čo nám konkrétne prekáža na pôvodne navrhovanej téme pamätníka? Hovorím pôvodne navrhovanej, lebo to, čo predniesol pán poslanec Ferkó, je výsledkom určitého konsenzu, ktorý, dovolím si povedať, nasledoval až potom, keď sme v podstate zasiahli do veci. Konkrétne nám prekážalo, že text nápisu na pamätníku mal byť pôvodne len maďarský, bez slovenského ekvivalentu. Názvy obcí, to je to isté. Zásadne nemôžeme súhlasiť s termínom "honfogalás", ktorý v preklade znamená "obsadenie domoviny". Termín "obsadenie" môže navodiť dojem anexie, prípadne vojenskej intervencie, víťazného dobytia atď. Mali sme ten názor, že maďarčina obsahuje aj iné termíny, ktoré synonymicky v plnej miere môžu nahradiť termín "honfogalás". Ďalej sme nesúhlasili s umiestnením navrhovaného pamätníka pred mestský úrad, pretože by mohlo dochádzať k nevhodnému spájaniu umiestnenia pamätníka s umiestnením orgánu verejnej správy. Takisto sme nesúhlasili so zakomponovaním erbu mesta Veľké Kapušany do heraldiky pamätníka, lebo erb mesta zakomponovaný do pamätníka môže navodiť dojem, že mesto Veľké Kapušany je súčasťou onej "obsadenej dobytej domoviny". Takisto si myslíme, že bronzový odliatok vtáka turula, ktorý je totemovým kultovým vtákom starých Maďarov, nie je vhodný na tento pamätník, lebo čiastočne môžeme hovoriť, že turul vták je zároveň aj víťazným vtákom starých Maďarov, čosi podobné, ako, povedzme, orly rímskych légií. Pôvodné hlasovanie sa konalo, zdá sa mi, 25. apríla, vec sa rekriminovala koncom mája. Tuším, že po poslaneckom prieskume a po zverejnení niektorých skutočností sa 14. júna konal okrúhly stôl a minulý týždeň došlo k ďalšiemu sedeniu na Mestskom úrade vo Veľkých Kapušanoch, kde mestské zastupiteľstvo odsúhlasilo určitý kompromisný názor, kompromisný postoj k výstavbe tohto pamätníka. Počul som to teraz po prvý raz, o čo tam ide, nepamätám si všetko. Rád by som sa s pánom poslancom Ferkóom stretol a porozprával o tejto veci, aby sme si mohli vyjasniť, do akej miery rešpektuje tento kompromis naše požiadavky, pôvodné požiadavky k pôvodnému návrhu. Chcem ešte povedať jednu vec. Nikdy som nepovedal nič o nacionalistickej väčšine poslancov v Mestskom zastupiteľstve vo Veľkých Kapušanoch. To je asi všetko. Pokiaľ by nový návrh metského zastupiteľstva rešpektoval naše výhrady, myslím si, že po porade poslaneckého klubu naše stanovisko môže dospieť k určitým zmenám. Ďakujem zatiaľ za pozornosť.</seg>
            </u>
            <kinesic type="applause">
               <desc>Potlesk.</desc>
            </kinesic>
            <u xml:id="ParlaMint-SK_1996-06-19-t1m16.u524" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u524.p1">Ďakujem pekne pánu poslancovi. Pán poslanec Rózsa.</seg>
            </u>
            <u xml:id="ParlaMint-SK_1996-06-19-t1m16.u525" who="#ErnőRózsa.1930" ana="#regular">
               <seg xml:id="ParlaMint-SK_1996-06-19-t1m16.u525.p1">Vážený pán predseda, vážení členovia vlády, kolegyne, kolegovia, v roku 1990 sme si spoločne sľúbili, že pôjdeme cestou prebudovania novej spoločnosti na systéme právneho štátu. Preto sa chcem veľmi stručne vyjadriť k prerokúvanej kauze z hľadiska právneho, bez emócií a bez toho, aby som si prisvojil právo hodnotiť históriu pred 1100 rokmi. Čo je predmetom toho rozhodnutia alebo uznesenia mestského zastupiteľstva? V prvom rade sa hovorí o nakladaní s finančnými prostriedkami. Mestské zastupiteľstvo má na to právo podľa § 11 ods. 3a zákona číslo 481/1992 Zb. Druhý bod uznesenia hovorí o tom, kde sa umiestni ten pomník. Tento bod uznesenia je v súlade so zákonom číslo 50/1976 Zb. o územnom plánovaní a stavebnom poriadku v znení neskorších zmien a doplnkov a vykonávacích predpisov v nadväznosti na zákon číslo 472/1990 Zb. o organizácii miestnej štátnej správy. Pokiaľ ide o tretí bod uznesenia z hľadiska právneho posúdenia, mestské zastupiteľstvo môže ukladať kultúrnej komisii určité úlohy a tento bod je v súlade s § 15 ods. 1 až 3 zákona o obecnom zriadení. Po obsahovej stránke, pokiaľ ide o postup mestského zastupiteľstva, dovolím si upriamiť vašu pozornosť, že postup je v súlade s článkom 34 ods. 1 a 2 Ústavy Slovenskej republiky, článkom 64 ods. 2 Ústavy Slovenskej republiky a článkom 67 Ústavy Slovenskej republiky. Prečo? Preto, že vo veciach územnej samosprávy rozhoduje obec samostatne. Povinnosti a obmedzenia jej možno ukladať len zákonom. Územná samospráva sa uskutočňuje na zhromaždeniach občanov, miestnym referendom alebo prostredníctvom orgánov obce. Orgánmi obce, ako vieme, podľa § 10 zákona 481 Zb. je obecné zastupiteľstvo a starosta obce. Uznesenie mestského zastupiteľstva je ďalej aj v súlade s článkami 1 a 2 základnej zmluvy uzavretej medzi Slovenskou republikou a Maďarskou republikou. Nedávno sme si sľúbili, že zmluvu o dobrom priateľstve a susedstve medzi týmito štátmi budeme podporovať a realizovať. Podľa tejto zmluvy, podľa článku 13 ods. 1 a článku 15 najmä písm. c) a h) tejto zmluvy, ktorú sme ratifikovali, toto opatrenie je v súlade, lebo zabezpečuje, na základe výroku v zmluve, že štáty budú na svojom území vytvárať podmienky pre národnostné menšiny v tom zmysle, aby si zachovali svoju kultúru, dejiny a tradície. Na základe týchto skutočností mám ten právny názor, že niet dôvodu na zásah do zákonnej činnosti mestského zastupiteľstva ani žiadny nátlak na samostatné rozhodovanie. Ďakujem.</seg>
            </u>
            <kinesic type="applause">
               <desc>Potlesk.</desc>
            </kinesic>
            <u xml:id="ParlaMint-SK_1996-06-19-t1m16.u526" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u526.p1">Faktická poznámka - pán poslanec Weiss.</seg>
            </u>
            <u xml:id="ParlaMint-SK_1996-06-19-t1m16.u527" who="#PeterWeiss.1952" ana="#regular">
               <seg xml:id="ParlaMint-SK_1996-06-19-t1m16.u527.p1">Vážené kolegyne, vážení kolegovia, aj my sme sa, prirodzene, dali informovať o situácii, ktorá vznikla vo Veľkých Kapušanoch. Máme k dispozícii stanovisko Základnej organizácie Strany demokratickej ľavice vo Veľkých Kapušanoch k pôvodnému návrhu na vznik pomníka, v ktorom sa zdôrazňuje, že Strana demokratickej ľavice ako politická sila, ktorá združuje vo svojich radoch členov rôznych národov a národností, nikdy nepodporovala tendencie vedúce k nacionalizmu, šovinizmu a extrémizmu. Voči tomuto návrhu pomníka, tak ako bol predložený, mali aj naši poslanci v mestskom zastupiteľstve, resp. Strana demokratickej ľavice, výhrady. A tu by som chcel upriamiť vašu pozornosť na to, že nejde iba o interpretáciu zákona, ide o takú v politike veľmi dôležitú vec, ako je politický takt. Ak si niekto myslí, že je politicky taktné po tom, aké komplikované spoločné dejiny sme s Maďarmi na území v Karpatskej kotline prežili, teraz na konci 20. storočia dať tam dravého sokolovitého vtáka, ako píšu predstavitelia Strany demokratickej ľavice z Veľkých Kapušian, na mramorovom podstavci pred budovu mestského úradu, tak je na omyle. Pretože takýto symbol, či sa to niekomu páči, alebo nepáči, bude netaktný voči Slovákom a bude pripomínať negatívne stránky spolunažívania Maďarov a Slovákov. Chcem povedať už len jednu vetu. Aj vo Veľkých Kapušanoch, tak ako aj inde, sú extrémisti, slovenskí extrémisti potrebujú maďarských, maďarskí extrémisti potrebujú slovenských a myslím si, že aj táto kauza sa veľmi vhodne využila na to, aby sa forsírovali prejavy národnostnej neznášanlivosti. Myslím si, že tu treba v prvom rade politický takt a nepresadzovať nasilu nejakú apriórnu predstavu v mene nejakých posvätných národných hodnôt.</seg>
            </u>
            <u xml:id="ParlaMint-SK_1996-06-19-t1m16.u528" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u528.p1">Ďakujem pánu poslancovi. Vážené pani poslankyne, páni poslanci, nemám do rozpravy žiadnu prihlášku, ani sa nikto nehlási s faktickou poznámkou, takže končím rozpravu k tomuto bodu programu s tým, že musím dať najskôr hlasovať o návrhu pána poslanca Langoša. Hlási sa pán poslanec Langoš.</seg>
            </u>
            <u xml:id="ParlaMint-SK_1996-06-19-t1m16.u529" who="#JánLangoš.1946" ana="#regular">
               <seg xml:id="ParlaMint-SK_1996-06-19-t1m16.u529.p1">Pán predseda, ale po skončení rozpravy už hlasovanie o mojom návrhu je bezpredmetné. Svojím návrhom som sa snažil zabrániť tejto nedôstojnej rozprave.</seg>
            </u>
            <u xml:id="ParlaMint-SK_1996-06-19-t1m16.u530" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u530.p1">Ale potom sme sa dohodli, že rozpravu pustíme.</seg>
            </u>
            <u xml:id="ParlaMint-SK_1996-06-19-t1m16.u531" who="#JánLangoš.1946" ana="#regular">
               <seg xml:id="ParlaMint-SK_1996-06-19-t1m16.u531.p1">V tejto situácii je možné hlasovať len za, alebo proti uzneseniu.</seg>
            </u>
            <u xml:id="ParlaMint-SK_1996-06-19-t1m16.u532" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u532.p1">Súhlasím. Takže beriete späť svoj procesný návrh?</seg>
            </u>
            <u xml:id="ParlaMint-SK_1996-06-19-t1m16.u533" who="#JánLangoš.1946" ana="#regular">
               <seg xml:id="ParlaMint-SK_1996-06-19-t1m16.u533.p1">Je to úplne bezpredmetné.</seg>
            </u>
            <u xml:id="ParlaMint-SK_1996-06-19-t1m16.u534" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u534.p1">Ďakujem. Prosím pani poslankyňu Kollárikovú prečítať uznesenie aj so zmenami, ktoré vyplynuli z rozpravy. Budeme musieť dať o nich hlasovať. Pani poslankyňa, prosím, aby ste ako predkladateľka uviedli uznesenie. Pýtam sa najskôr, či sa chcete vyjadriť k rozprave. Ak nie, budeme hlasovať. Pokiaľ som tu bol a urobil som si poznámky, tak vzišiel jeden pozmeňujúci návrh, ktorý dal pán podpredseda Andel. Chcete sa vyjadriť k rozprave, pani poslankyňa?</seg>
            </u>
            <u xml:id="ParlaMint-SK_1996-06-19-t1m16.u535" who="#MelániaKolláriková.1943" ana="#regular">
               <seg xml:id="ParlaMint-SK_1996-06-19-t1m16.u535.p1">Nebudem sa vyjadrovať k rozprave. V podstate, to čo navrhoval pán podpredseda Andel, som čítala už vo svojom úvodnom slove, že sa rozšíri aj na ďalšie obce. Súhlasím s jeho návrhom.</seg>
            </u>
            <u xml:id="ParlaMint-SK_1996-06-19-t1m16.u536" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u536.p1">Prosím, budeme hlasovať. Najskôr hlasujeme o návrhu pána podpredsedu Andela.</seg>
            </u>
            <u xml:id="ParlaMint-SK_1996-06-19-t1m16.u537" who="#MelániaKolláriková.1943" ana="#regular">
               <seg xml:id="ParlaMint-SK_1996-06-19-t1m16.u537.p1">Odporúčam tento návrh prijať.</seg>
            </u>
            <u xml:id="ParlaMint-SK_1996-06-19-t1m16.u538" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u538.p1">Prosím, prezentujme sa a hlasujme. Rozširuje sa aj na iné obce. <note type="narrative">Hlasovanie.</note> Prezentovalo sa 95 poslancov. Za návrh hlasovalo 76 poslancov. Proti návrhu hlasovalo 14 poslancov. Hlasovania sa zdržalo 5 poslancov. Prosím, pani spravodajkyňa, prečítajte nám celé uznesenie a budeme o ňom hlasovať ako o celku.</seg>
            </u>
            <u xml:id="ParlaMint-SK_1996-06-19-t1m16.u539" who="#MelániaKolláriková.1943" ana="#regular">
               <seg xml:id="ParlaMint-SK_1996-06-19-t1m16.u539.p1">Návrh na uznesenie: "Národná rada Slovenskej republiky konštatuje, že vybudovanie pomníka vo Veľkých Kapušanoch, Tornali i ďalších mestách južného Slovenska z príležitosti 1100. výročia príchodu Maďarov do Karpatskej kotliny nie je v súlade so záujmami dobrého spolunažívania obyvateľov Slovenska. Vyjadruje hlboké znepokojenie nad úmyslom Mestského zastupiteľstva vo Veľkých Kapušanoch, v Tornali a v ďalších mestách južného Slovenska postaviť vyššie uvedený pomník. Žiada Mestské zastupiteľstvo vo Veľkých Kapušanoch a v Tornali i ďalších mestách južného Slovenska prehodnotiť svoje rozhodnutie vybudovať z príležitosti 1100. výročia príchodu Maďarov do Karpatskej kotliny pomník a v záujme dobrého občianskeho spolunažívania v Slovenskej republike upustiť od jeho výstavby." Odporúčam hlasovať za toto uznesenie.</seg>
            </u>
            <u xml:id="ParlaMint-SK_1996-06-19-t1m16.u540" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u540.p1">Prosím, ešte pani poslankyňa Garajová, ale už nie je žiadna rozprava, len procedurálne poznámky. Nech sa páči.</seg>
            </u>
            <u xml:id="ParlaMint-SK_1996-06-19-t1m16.u541" who="Garajová, E." ana="#regular">
               <seg xml:id="ParlaMint-SK_1996-06-19-t1m16.u541.p1">Prosila by som jazykovo trošku upraviť ten text. Nehovorí sa z príležitosti, ale pri príležitosti, a v ďalších obciach a mestách. Ďakujem.</seg>
            </u>
            <u xml:id="ParlaMint-SK_1996-06-19-t1m16.u542" who="#MelániaKolláriková.1943" ana="#regular">
               <seg xml:id="ParlaMint-SK_1996-06-19-t1m16.u542.p1">V poriadku, dobre, akceptujem to. Odporúčam hlasovať za tento návrh.</seg>
            </u>
            <u xml:id="ParlaMint-SK_1996-06-19-t1m16.u543" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u543.p1">Pán poslanec Paška.</seg>
            </u>
            <u xml:id="ParlaMint-SK_1996-06-19-t1m16.u544" who="#JaroslavPaška.1954" ana="#regular">
               <seg xml:id="ParlaMint-SK_1996-06-19-t1m16.u544.p1">Mám podobnú pripomienku. Nazdávam sa, že sa to nemá vzťahovať iba na obce južného Slovenska, ale možno aj obce východného a západného Slovenska.</seg>
            </u>
            <u xml:id="ParlaMint-SK_1996-06-19-t1m16.u545" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u545.p1">Už to nemôžeme doplňovať, ale pod obcou sa podľa ústavy myslí aj mesto. Takže je to v poriadku. Pán podpredseda Andel, už nie je rozprava. <vocal type="noise"><desc>Ruch v sále.</desc></vocal> Ďakujem. Prosím, budeme hlasovať o návrhu ako celku.</seg>
            </u>
            <u xml:id="ParlaMint-SK_1996-06-19-t1m16.u546" who="#MelániaKolláriková.1943" ana="#regular">
               <seg xml:id="ParlaMint-SK_1996-06-19-t1m16.u546.p1">Obce a mestá južného Slovenska. Čiže necháme to iba obce južného Slovenska.</seg>
            </u>
            <u xml:id="ParlaMint-SK_1996-06-19-t1m16.u547" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u547.p1">Dobre. Prosím, prezentujme sa a hlasujme.</seg>
            </u>
            <u xml:id="ParlaMint-SK_1996-06-19-t1m16.u548" who="#MelániaKolláriková.1943" ana="#regular">
               <seg xml:id="ParlaMint-SK_1996-06-19-t1m16.u548.p1">Odporúčam hlasovať za tento návrh. <note type="narrative">Hlasovanie.</note> Prezentovalo sa 93 poslancov. Za návrh hlasovalo 79 poslancov. Proti návrhu hlasovalo 11 poslancov. Hlasovania sa zdržali 3 poslanci. Konštatujem, že sme toto uznesenie prijali. Ďakujem, pani poslankyňa.</seg>
            </u>
            <u xml:id="ParlaMint-SK_1996-06-19-t1m16.u549" who="#MelániaKolláriková.1943" ana="#regular">
               <seg xml:id="ParlaMint-SK_1996-06-19-t1m16.u549.p1">Ďakujem vám, pani kolegyne, kolegovia za prijatie tohto uznesenia.</seg>
            </u>
            <u xml:id="ParlaMint-SK_1996-06-19-t1m16.u550" who="#BrigitaSchmögnerová.1947" ana="#regular">
               <seg xml:id="ParlaMint-SK_1996-06-19-t1m16.u550.p1">Ďakujem pekne. Pán predseda, vzhľadom na to, že hneď sa začalo rokovať, nemala som čas na vznesenie námietky voči hlasovaniu. Ak dovolíte, v záujme zaprotokolovania chcela by som vzniesť námietku voči výsledkom hlasovania číslo 5. Bol to procedurálny návrh o zaradení, resp. o vyradení troch bodov z rokovania tejto schôdze Národnej rady, ktorý predniesol pán Rea. Podľa môjho najlepšieho vedomia som hlasovala presne opačne ako vyšlo v záverečnom hlasovaní. Odvolávam sa týmto na uznesenie číslo 468 Národnej rady, ktoré umožňuje, aby poslanec bezprostredne po hlasovaní mohol podať námietku proti výsledku hlasovania, pokiaľ išlo o nefunkčnosť hlasovacej jednotky.</seg>
            </u>
            <u xml:id="ParlaMint-SK_1996-06-19-t1m16.u551" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u551.p1">Ďakujem. Pán minister, nech sa páči.</seg>
            </u>
            <u xml:id="ParlaMint-SK_1996-06-19-t1m16.u552" who="#ĽubomírJavorský.1949" ana="#regular">
               <seg xml:id="ParlaMint-SK_1996-06-19-t1m16.u552.p1">Vážený pán predseda, vážené poslankyne, vážení poslanci, vážení prítomní, predkladám návrh zákona Národnej rade Slovenskej republiky o ochrane pred zneužívaním alkoholických nápojov a o zriaďovaní a prevádzke protialkoholických záchytných izieb. Zneužívanie alkoholických nápojov predstavuje v súčasnosti vážny spoločenský problém a izolovaná snaha o jeho riešenie zo strany zdravotníctva je vopred odsúdená na neúspech. Iba ozdravením spoločenského prostredia, povýšením striedmeho spôsobu života na uznávanú spoločenskú hodnotu a programovým a systematickým úsilím o znižovanie dopytu osôb po alkoholických nápojoch je možné účinne chrániť spoločnosť pred negatívnymi následkami zneužívania alkoholických nápojov. Protialkoholické záchytné stanice sú ako prežitok z minulosti od roku 1962 zaradené do sústavy zdravotníckych zariadení. Podľa zákona číslo 120/1962 Zb. o boji proti alkoholizmu a podľa doteraz platného zákona Slovenskej národnej rady číslo 46/1989 Zb. o ochrane pred alkoholizmom a inými toxikomániami ich zriaďovali a prevádzkovali národné výbory. Pôvodne mali byť tieto záchytné stanice detoxikačnými centrami. Tento zámer bol však v neprospech zdravotníctva deformovaný na úroveň dnešných záchytiek. Legislatívne práce na príprave návrhu novely zákona číslo 46/1989 Zb. o ochrane pred alkoholizmom a inými toxikomániami sa začali už v roku 1992, ale pre pretrvávajúce zásadné rozpory Ministerstva zdravotníctva Slovenskej republiky, Ministerstva vnútra Slovenskej republiky so Združením miest a obcí Slovenskej republiky, týkajúce sa existencie a ďalšej činnosti protialkoholických a záchytných staníc boli prerušené. Pretože uvedené rozpory sa nepodarilo štyri roky odstrániť ani viacerými rokovaniami na úrovni ministrov, predložilo Ministerstvo zdravotníctva Slovenskej republiky vláde Slovenskej republike informáciu obsahujúcu právnu analýzu súčasného právneho stavu so žiadosťou o určenie ďalšieho postupu. Informácia bola predmetom rokovania vlády Slovenskej republiky dňa 9. mája a opakovane 30. mája 1995 a 6. februára tohto roku. Na poslednom rokovaní bolo rozhodnuté o tom, že potreba protialkoholických záchytných staníc naďalej pretrváva a súčasne bolo uložené ministrovi zdravotníctva pripraviť novelu zákona Národnej rady Slovenskej republiky 46/1989 Zb. a vyriešiť v nej najmä otázky týkajúce sa financovania týchto staníc v súlade s rozhodnutím vlády Slovenskej republiky. Náklady na prevádzku zariadení poskytujúcich zdravotnú starostlivosť sú doteraz financované prostredníctvom zdravotných poisťovní, a to formou úhrad za zdravotné výkony. V prípade záchytných izieb však na úhradu ich prevádzkových nákladov zo zdravotného poistenia nie je právny titul, pretože v takých prípadoch nejde o poskytovanie zdravotnej starostlivosti. K 31. 12. 1995 bolo v prevádzke 13 záchytných izieb so 103 posteľami. Využiteľnosť lôžok týchto zariadení je veľmi nízka. Za posledné tri roky sa pohybovala od 10 do 20 % okrem záchytnej izby v Košiciach, kde využiteľnosť za uvedené obdobie bola až 40-percentná. V roku 1995 náklady na prevádzku protialkoholických záchytných izieb boli vykázané vo výške 20 600 tisíc korún, čo na jedno lôžko na deň predstavovalo náklady 548 Sk. Po zohľadnení predpokladaného 8-percentného nárastu nákladov v roku 1996 je predpokladaný náklad na lôžko na deň 592 korún. Podľa predloženého návrhu zákona sa na úhrade prevádzkovaných nákladov budú podieľať záchytné osoby a obce, na území ktorých je záchytná izba zriadená, vo výške 600 korún na jedno lôžko na jeden deň. Nepredpokladá sa preto zvýšený nárok na štátny rozpočet. Príjmom obcí sú okrem iného aj miestne poplatky za predaj alkoholu, ktoré v roku 1995 dosiahli spolu s výnosmi z predaja tabakových výrobkov asi 350 miliónov. Ročné náklady na prevádzku všetkých záchytných izieb predstavujú sumu asi 22 miliónov Sk. Z uvedeného vyplýva, že obce majú dostatok zdrojov na úhradu prevádzkovaných nákladov záchytných izieb. Vzhľadom na skutočnosť, že sa novým spôsobom upravuje financovanie prevádzky záchytných izieb, zakotvuje sa právo obce dohodnúť sa s ministerstvom zdravotníctva o prevádzkovaní záchytných izieb zriadených do nadobudnutia účinnosti tohto zákona, a to v lehote troch mesiacov. Ak v uvedenej lehote obec o prevádzkovanie záchytnej izby nepožiada, ministerstvo zdravotníctva takúto izbu zruší. Nový návrh zákona Národnej rady Slovenskej republiky o ochrane pred zneužívaním alkoholických nápojov a o zriaďovaní a prevádzke protialkoholických záchytných izieb prerokovala dňa 3. apríla 1996 Legislatívna rada vlády Slovenskej republiky a dňa 14. mája 1996 vláda Slovenskej republiky, ktorej pripomienky sú zohľadnené v materiáli. Návrh zákona bol dňa 12. júna 1996 prerokovaný vo výboroch Národnej rady Slovenskej republiky, a to vo Výbore Národnej rady Slovenskej republiky pre financie, rozpočet a menu, vo výbore pre ochranu a bezpečnosť, vo výbore pre zdravotníctvo a sociálne veci, vo výbore pre vzdelanie, vedu, kultúru a šport a takisto pre verejnú správu, územnú samosprávu a národnosti ako i v ústavnoprávnom výbore. Vážené panie a páni poslanci, vzhľadom na to, že predložený návrh zákona je potrebný na zabezpečenie verejného poriadku v obciach, prosím, aby ste tento návrh podporili. Ďakujem za pozornosť.</seg>
            </u>
            <u xml:id="ParlaMint-SK_1996-06-19-t1m16.u553" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u553.p1">Ďakujem pánu ministrovi Javorskému. Ako spoločná spravodajkyňa výborov bola určená pani poslankyňa Marta Aibeková. Prosím ju, aby nás informovala o priebehu prerokovania vo výboroch.</seg>
            </u>
            <u xml:id="ParlaMint-SK_1996-06-19-t1m16.u554" who="#MartaAibeková.1947" ana="#regular">
               <seg xml:id="ParlaMint-SK_1996-06-19-t1m16.u554.p1">Vážený pán predseda, vážený pán minister, vážení prítomní, dovoľte mi predniesť spoločnú správu výborov Národnej rady Slovenskej republiky o výsledku prerokovania vládneho návrhu zákona Národnej rady Slovenskej republiky o ochrane pred zneužívaním alkoholických nápojov a o zriaďovaní a prevádzkovaní protialkoholických záchytných izieb. Predseda Národnej rady Slovenskej republiky rozhodnutím z 23. mája 1996 číslo 1001 pridelil vládny návrh zákona Národnej rady Slovenskej republiky o ochrane pred zneužívaním alkoholických nápojov a o zriaďovaní a prevádzke protialkoholických izieb šiestim výborom, a to ústavnoprávnemu výboru, výboru pre financie, rozpočet a menu, výboru pre verejnú správu, územnú samosprávu a národnosti, výboru pre zdravotníctvo a sociálne veci, výboru pre obranu a bezpečnosť a výboru pre vzdelanie, vedu, kultúru a šport na prerokovanie do 14. júna 1996. Výbory Národnej rady Slovenskej republiky vládny návrh zákona prerokovali v určenom termíne. Ústavnoprávny výbor, výbor pre financie, rozpočet a menu, výbor pre zdravotníctvo a sociálne veci a výbor pre vzdelanie, vedu, kultúru a šport o výsledku prerokovania vládneho návrhu zákona neprijali uznesenie, lebo za jeho návrh nehlasovala nadpolovičná väčšina všetkých členov výboru. Výbor pre verejnú správu, územnú samosprávu a národnosti a výbor pre obranu a bezpečnosť odporúčajú Národnej rade Slovenskej republiky vládny návrh zákona schváliť s úpravami, ktoré sú uvedené v spoločnej správe pod bodmi 1 až 18. Vážené panie poslankyne, vážení páni poslanci, z týchto 18 bodov, ktoré sú uverejnené v spoločnej správe, odporúčam spolu prijať body 5, 7, 9, 15, 18 a vyjadriť s nimi hlasovaním súhlasné stanovisko a spolu hlasovať o bodoch 1, 2, 3, 4, 6, 8, 10, 11, 12, 13, 14, 16 a 17, pričom odporúčam, aby sme tieto body neprijali. Vážený pán predseda, to by bolo všetko zo spoločnej správy. Dovoľte mi, aby som sa ako spoločná spravodajkyňa prihlásila po otvorení rozpravy do rozpravy ako prvá.</seg>
            </u>
            <u xml:id="ParlaMint-SK_1996-06-19-t1m16.u555" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u555.p1">Ďakujem, pani poslankyňa. Otváram k tomuto bodu rokovania rozpravu s tým, že pán poslanec Bajan sa hlási s faktickou poznámkou.</seg>
            </u>
            <u xml:id="ParlaMint-SK_1996-06-19-t1m16.u556" who="#VladimírBajan.1960" ana="#regular">
               <seg xml:id="ParlaMint-SK_1996-06-19-t1m16.u556.p1">Ďakujem pekne. Hlásil som sa hneď. Mám len dve podotázky, pravdepodobne na pána ministra, či by mi vedel v záverečnom slove odpovedať, lebo pravdepodobne využije možnosť vyjadriť sa v záverečnom slove. Keď sa povie "a", bolo by dobré povedať aj "b". Je síce pravda, že príjem obcí sa tvorí aj z poplatkov za alkohol a cigarety a tvorilo sa približne 330-360 miliónov, ale na druhej strane treba povedať, že daň z alkoholu a tabaku bola v štátnom rozpočte 7 miliárd. Takže buďme k sebe korektní. To je na jednej strane. A na druhej strane, neviem či som dobre počul, ale bola tam dikcia, že v prípade, ak obec nepožiada o zriaďovateľskú funkciu k takémuto zariadeniu, tak sa zruší. Ak je to tak, pýtam sa, čo bude potom. Ďakujem.</seg>
            </u>
            <u xml:id="ParlaMint-SK_1996-06-19-t1m16.u557" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u557.p1">Ďakujem. Do rozpravy som dostal tri písomné prihlášky, okrem toho sa prvá hlási pani spravodajkyňa. Prosím teda pani spoločnú spravodajkyňu. Po nej sa pripraví pán poslanec Sopko.</seg>
            </u>
            <u xml:id="ParlaMint-SK_1996-06-19-t1m16.u558" who="#MartaAibeková.1947" ana="#regular">
               <seg xml:id="ParlaMint-SK_1996-06-19-t1m16.u558.p1">Ďakujem za slovo, pán predseda. Vážené dámy, vážení páni, na predchádzajúcej 15. schôdzi Národnej rady Slovenskej republiky sme sa podrobne zaoberali problematikou drogových závislostí v Slovenskej republike za rok 1995. Z tejto správy vyplynulo, že nárast drogovo závislých osôb, hlavne mladistvých závislých od kokaínu, zaznamenal prudký nárast. Drogou číslo 1 v Slovenskej republike je však stále alkohol. Alkoholikov evidujeme na desaťtisíce, osobnú skúsenosť s požitím alkoholu majú už aj deti predškolského veku, zvyšuje sa počet žien závislých od alkoholu. Preto oceňujem, že vláda predložila Národnej rade Slovenskej republiky zákon o ochrane pred zneužívaním alkoholických nápojov a o zriaďovaní a prevádzke protialkoholických záchytných izieb. Dúfam, že sa všetci zhodneme v znení paragrafov 1 až 5, ktoré predstavujú modernejšie znenie problematiky doteraz riešenej zákonom číslo 46/1989 Zb. Paragrafy 6 až 11 pojednávajúce o zriadení, prevádzke záchytných izieb, o umiestňovaní a doprave osôb do nich, oznámení údajov o osobách umiestnených v záchytnej izbe pravdepodobne vyvolajú rozpravu s rôznymi návrhmi, tak ako to bolo v gestorskom výbore - Výbore Národnej rady Slovenskej republiky pre zdravotníctvo a sociálne veci. Je to pochopiteľné. Nakoniec aj v dôvodovej správe sa uvádza, že legislatívne práce na príprave tohto návrhu zákona neboli jednoduché. Začali sa už v roku 1992 a vyžiadali si kompromisné riešenie medzi predstavami ministerstva zdravotníctva, ministerstva vnútra a zástupcov Združenia miest a obcí Slovenska. Priznávam, že ako zdravotnícka pracovníčka by som skôr prijala také riešenie, aby záchytné izby boli prevádzkované a financované z rozpočtov obcí, alebo aby osoby, ktoré po požití alkoholu strácajú kontrolu nad svojím správaním, ohrozujú seba, iné osoby, verejný poriadok alebo majetok, boli umiestnené v zariadeniach, ktoré by prevádzkovalo ministerstvo vnútra. Vnímam však predložený návrh zákona ako krok vpred v porovnaní so súčasným stavom v riešení problematiky záchytných izieb, nakoľko nebudú už financované z príspevkov zdravotného poistenia, ktoré podľa zákona číslo 273/1994 Z. z. platíme všetci povinne. V rámci princípu solidarity pri poskytovaní zdravotnej starostlivosti ju v tomto prípade považujem za neopodstatnú, lebo ebrieta nie je choroba a úhrada za prevádzku záchytných izieb zo zdravotného poistenia nie je v súlade so zákonmi číslo 273, 277/1994 Z. z. a zákonom číslo 98/1995 Z. z. Podľa ekonomického rozboru uvedeného v dôvodovej správe náklady na prevádzku záchytných izieb v roku 1995 boli vo výške 20 602 tisíc korún. Obávam sa, že obce by odmietli túto sumu ročne poskytovať na prevádzku záchytných izieb a zrušili by ich. Kompromisné riešenie uvedené v paragrafoch 6 až 11 umožní tieto prostriedky platené zdravotnými poisťovňami investovať tam, kam patria, na humánne účely, na liečbu pacientov. Vážené dámy a vážení páni, dovoľte mi v závere predniesť jeden doplňujúci návrh, ktorý sa týka § 2 ods. 2. Navrhujem doplniť tento odsek o text: "požívanie alkoholických nápojov". Upravený § 2 ods. 2 by potom po prijatí tohto doplňujúceho návrhu znel: "Obce môžu vo svojich územných obvodoch obmedziť alebo zakázať v určitých dňoch alebo hodinách v určitých častiach svojho územnému obvodu predaj, podávanie alebo požívanie alkoholických nápojov v zariadeniach spoločného stravovania, v predajniach potravín alebo na iných verejne prístupných miestach." Táto navrhovaná úprava sleduje to, aby obec mohla v súlade so zákonom obmedziť alebo zakázať požívanie alkoholu v záujme verejného poriadku, bezpečnosti občanov, ochrany zdravia a morálky, ochrany majetku, obmedzenia nárastu kriminality a ostatných negatívnych spoločenských javov, ktoré osobitným spôsobom ohrozujú morálny vývoj detí a mládeže. Vážené prítomné poslankyne a poslanci, dúfam, že tento pozmeňujúci návrh, ako aj celý návrh zákona podporíte. Ďakujem vám za pozornosť.</seg>
            </u>
            <u xml:id="ParlaMint-SK_1996-06-19-t1m16.u559" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u559.p1">Ďakujem pani spoločnej spravodajkyni. Ďalej pán poslanec Sopko vystúpi v rozprave. Po ňom sa prihlásil pán poslanec Ásványi.</seg>
            </u>
            <u xml:id="ParlaMint-SK_1996-06-19-t1m16.u560" who="#ViliamSopko.1948" ana="#regular">
               <seg xml:id="ParlaMint-SK_1996-06-19-t1m16.u560.p1">Vážený pán predseda Národnej rady, vážený pán minister, vážená Národná rada, kolegyne, kolegovia, je najvyšší čas, že v prerokúvanom návrhu zákona v § 6 sú riešené aj problémy súvisiace so zriaďovaním a prevádzkou protialkoholických záchytných izieb. Všedný život v mestách prináša aj smutné až tragické situácie, keď ľudia po nadmernom požití alkoholických nápojov bezvládne ležia na verejných priestranstvách, obťažujú spoluobčanov a vzbudzujú pohoršenie na verejnosti. Ale ešte väčším nešťastím je, keď človek v opitom stave je agresívny, keď poškodzuje vlastný a cudzí majetok či majetok štátu, dokonca ohrozuje iných občanov. Takého človeka treba spoločensky izolovať aj liečiť. Som presvedčený, že nikto z nás nespochybňuje potrebu existencie záchytných izieb. Problémy sú len s financovaním ich prevádzky a týmto vládnym návrhom zákona by sme mali stanoviť, kto a v akej miere sa má podieľať na nákladoch spojených s ich zriadením aj prevádzkou. Inými slovami zákon má určiť povinnosť štátu, povinnosť obce a samozrejme aj samotného občana. Reforma zdravotníctva, jeho financovanie z poistných fondov zdravotných poisťovní, ich oddelenie od štátneho rozpočtu na jednej strane a určenie zdravotníckych výkonov a ich cien na druhej strane vyvolalo nemožnosť financovania záchytných izieb z prostriedkov zdravotných poisťovní, o čom hovoril aj minister Javorský. Ministerstvo zdravotníctva Slovenskej republiky pripravovalo od roku 1994 vládny návrh zákona aj o zriaďovaní a prevádzke protialkoholických záchytných izieb. Vládne návrhy prešli zmenami, ktoré sú v súlade aj so stanoviskom Združenia miest a obcí Slovenska. Do návrhu zákona sa nepodarilo presadiť všetky požadované riešenia, ktoré spočívajú hlavne v tom, aby úhrady za použitie služieb v záchytnej izbe hradil v prvom rade občan. Ďalší navrhnutý krok spočíva v tom, aby občanom neuhradené výdavky za pobyt v záchytnej izbe prevzala obec, v ktorej má občan trvalé bydlisko, s tým, že túto obec treba splnomocniť vymáhaním uhradenej čiastky od občana. Vládny návrh zákona v § 11 ods. 1 stanovuje, že náklady za prevádzku záchytnej izby uhrádza zdravotníckemu zariadeniu obec, na území ktorej je záchytná izba. Prijatím dikcie § 11 ods. 1 budú nespravodlivo zaťažené rozpočty obcí, na území ktorých ministerstvo zdravotníctva rozhodne o potrebe záchytných izieb bez ohľadu na to, či občania tejto obce využili uvedené zdravotnícke služby. Preto si myslím, že je správnejší návrh, aby úhradu za pobyt v záchytnej izbe znášal občan a následne pri neuhradení pohľadávky do 30 dní obec v mieste trvalého bydliska občana, ktorý použil toto zariadenie. Preto navrhujem upraviť dikciu § 11 ods. 1 a ods. 3 takto: "(1) Náklady na prevádzku záchytnej izby uhrádza zdravotníckemu zariadeniu tá obec, na území ktorej má občan trvalé bydlisko, v sume 600 Sk na lôžko a deň. Náklady za prevádzku platené obcou sa znižujú o sumu zaplatenú osobami priamo v záchytnej izbe podľa odseku 2. (3) V prípade, že osoba sumu podľa odseku 2 v určenej lehote neuhradí, oznámi zdravotné zariadenie, pri ktorom je zriadená záchytná izba, údaje o takejto osobe obci, v ktorej má občan trvalé bydlisko. V takomto prípade je osoba povinná uhradiť náklady do výšky 600 Sk za deň obci, v ktorej má trvalé bydlisko, do 30 dní od doručenia výzvy obce na zaplatenie nákladov za pobyt v záchytnej izbe." Prosím, aby ste túto zmenu podporili. Ďakujem za pozornosť.</seg>
            </u>
            <u xml:id="ParlaMint-SK_1996-06-19-t1m16.u561" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u561.p1">Ďakujem aj ja pánu poslancovi Sopkovi. Nech sa páči, pán poslanec Ásványi, a pripraví sa pán poslanec Šagát. Ešte pán poslanec Bajan má faktickú poznámku.</seg>
            </u>
            <u xml:id="ParlaMint-SK_1996-06-19-t1m16.u562" who="#VladimírBajan.1960" ana="#regular">
               <seg xml:id="ParlaMint-SK_1996-06-19-t1m16.u562.p1">Ďakujem pekne. Mám k tomuto len jednu poznámku. Ide o návrh Združenia miest a obcí Slovenska. Viem si predstaviť, že by sme mohli o ňom diskutovať, ale nerieši vôbec ten problém, že väčšinou sú to občania, u ktorých je problematické zistiť trvalý pobyt. To znamená, že si ich budeme prevážať z okresu do okresu? Alebo ako riešiť bezdomovcov a tých, u ktorých nevieme zistiť trvalé bydlisko? Ďakujem.</seg>
            </u>
            <u xml:id="ParlaMint-SK_1996-06-19-t1m16.u563" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u563.p1">Pán poslanec Ásványi.</seg>
            </u>
            <u xml:id="ParlaMint-SK_1996-06-19-t1m16.u564" who="#LászlóÁsványi.1925" ana="#regular">
               <seg xml:id="ParlaMint-SK_1996-06-19-t1m16.u564.p1">Vážený pán predseda, vážení páni ministri, dámy a páni, prerokúvaný návrh zákona o ochrane pred zneužívaním alkoholických nápojov a o zriadení a prevádzke protialkoholických záchytných izieb v porovnaní s doteraz platným a na zrušenie navrhovaným zákonom číslo 46 z roku 1989 Zb. rieši iba ochranu pred škodlivými vplyvmi a dôsledkami alkoholických nápojov. Iné zlozvyky a ich neblahé následky, akými sú fajčenie a toxikománia, iba spomína. Ďalšou významnou zmenou je navrhovaný nový spôsob financovania, zriadenia a prevádzkovania záchytných izieb. Rezortu zdravotníctva teraz chýbajú prostriedky. Všeobecná zdravotná poisťovňa bola za rok 1995 stratová. Ministerstvo zdravotníctva hľadalo riešenie a aj našlo. Je ním uznesenie vlády číslo 98 zo 6. februára 1996. V prerokúvanom vládnom návrhu prenáša ťarchu financovania na obce. Našlo sa aj zdôvodnenie. Veď opilci sú vaši, vy chcete mať poriadok a pokoj vo svojom okolí. Podľa môjho posúdenia je tento spôsob riešenia neadekvátny a jeho zdôvodňovanie je nekonštruktívne a unáhlené. Návrh zákona v § 6 a v dôvodovej správe ešte výraznejšie definuje záchytné izby ako súčasť zdravotníckeho zariadenia, ktoré zriaďuje ministerstvo zdravotníctva po novom, po dohode s obcou. V tejto dohode nejde iba o súhlas obce, ale o prevzatie ťarchy financovania prevádzky. Za jedno lôžko je to denne 600 korún, z celoslovenského hľadiska na existujúci počet lôžok 22 miliónov korún ročne. Vraj nie je právny titul na financovanie týchto nákladov zo strany zdravotného poistenia alebo právny titul zanikol prijatím uznesenia vlády číslo 98. Je pravda, že Všeobecná zdravotná poisťovňa pri celkových výdavkoch 27 miliárd korún bola za rok 1995 stratová vo výške 1 887 miliónov korún, ale zdravotné poisťovne spolu boli ziskové vo výške 2 128 miliónov korún. Čo znamená pri týchto číslach a výsledkoch 22 miliónov korún? V budúcnosti môže nasledovať konštatovanie neexistovania právneho titulu na financovanie liečebnej starostlivosti zo strany zdravotného poistenia. To ale ročne predstavuje už 300 miliónov korún. Do záchytných izieb sú úradne umiestňované osoby, ktoré pod vplyvom alkoholických nápojov vzbudzujú verejné pohoršenie, ohrozujú seba, rodinu a iné osoby, hodnoty a majetok. Toto vymenovanie je priamym dôkazom celospoločenskej potreby a nie je správne degradovať jav na potrebu obcí a miest. Veď napríklad aj ochrana a bezpečnosť obyvateľstva je vecou celospoločenskou, aj keď existuje napríklad miestna polícia. Podľa § 11 cestou dohody mienime zaviazať obec, aby uhradila náklady prevádzky za každé lôžko vo výške 600 korún za každý deň v roku. Ak záchytná izba má desať lôžok, úhrada za rok bude činiť 2 190 tisíc korún, i keď kapacita bude, chvalabohu, využívaná na 10-20 % ako sa uvádza v dôvodovej správe. Na možnosť pripojenia sa spádových obcí k dohode o úhrade nákladov mám skeptický názor, nebudú sa hrnúť a prihlasovať sa na spolufinancovanie. Akú majú motiváciu? Ak osoba s veľkým "O", nezaplatí zariadeniu 600 korún za pobyt, bude možné od tejto osoby požadovať do 30 dní zaplatenie v prospech obce, kde je zariadenie. Čo a kedy dostane napojená spádová obec? Tu sa musím zmieniť o liste Združenia miest a obcí Slovenska, ktorý zaiste dostal každý poslanec Národnej rady. Zazlieva vláde Slovenskej republiky, že nezakotvila do návrhu zákona prvoradú úhradu nákladov, čo je 600 korún za noc alebo deň strávený v záchytnej izbe zo strany osoby. Táto povinnosť je v zákone zakotvená, i keď nie je priveľmi prízvukovaná. Ďalej sa v liste píše, že zákon pozabudol zainteresovať záväzkami a právami obce, v ktorých má osoba trvalé bydlisko. V tomto má Združenie miest a obcí Slovenska plnú pravdu, ale potom by ešte ťažšie vznikali dohody s obcami o financovaní prevádzkových nákladov. Vieme, odkiaľ budú pochádzať nádejní užívatelia záchytnej izby? Ktorú obec treba zainteresovať? Iba zákon by mohol zaviazať adresné obce na úhradu, a nie dobrovoľná dohoda. Nesprávne je konštatovanie v liste, že úhradu nákladov za prevádzku záchytnej izby uhrádza iba obec, na území ktorej sa nachádza, a to bez ohľadu na názor a potrebu obce i jej obyvateľov. Zákon pamätá aj na spádové obce na základe záujmu o dohodu. V § 12 návrhu zákona sú ustanovenia o pokutách od 5000 do 200 000 korún za porušenie ustanovení tohto zákona, ktoré sú príjmom obcí. To je v poriadku, za porušenie zákona musia nasledovať sankcie. Ale v dôvodovej správe k tomuto paragrafu prízvukovať, že obcou uplatnené sankcie sú bohatým zdrojom na úhradu nákladov záchytných izieb, považujem za nemorálne nabádanie sankcionovania za každú cenu. Zákon sa bude porušovať aj v obciach, ktoré nie sú účastníkmi dohody a neprispievajú na prevádzku záchytných izieb. Obec má príjmy z poplatkov za predaj alkoholu aj tabaku. Tieto príjmy však majú svoje miesto vo výdavkoch v rozpočte obcí aj bez tohto diskriminujúceho návrhu zákona. Môžem však operovať aj s poznámkou, že štátny rozpočet má miliardové príjmy spotrebnej dane z výroby, dovozu a predaja alkoholu a tabaku a napriek tomu odmieta účasť na úhrade nákladov prevádzky záchytných izieb z hľadiska štátneho rozpočtu v nepatrnej výške 22 miliónov Sk. Toto považujem za trochárenie zo strany rezortu a vlády na úkor toho slabšieho - obce. Škoda, že Združenie miest a obcí na Slovensku pozmenilo svoje stanovisko odmietania úhrady nákladov a dožaduje sa nepodstatných úprav návrhu zákona, a to asi bez znalosti konečného znenia návrhu zákona. Dovoľte mi upriamiť vašu pozornosť na pôvodné znenie dôvodovej správy k návrhu zákona a slová prednesené pánom ministrom. Dôvodovú správu dostal každý poslanec. V jej všeobecnej časti sa konštatuje, že od roku 1992 trvajú rozpory medzi ministerstvom zdravotníctva, ministerstvom vnútra a Združením miest a obcí Slovenska o existencii a financovaní prevádzky záchytných izieb. Napokon vláda konštatovala potrebu záchytných izieb, ale zbavila sa ťarchy financovania nákladov v ročnom objeme 22 miliónov korún. Táto suma činí 13 tisícin percenta z celkových výdavkov štátneho rozpočtu alebo 12 stotín percenta z výdavkov ministerstva vnútra, alebo 2 desatiny percenta z výdavkov ministerstva zdravotníctva za rok 1995. Nie je to trochárenie? Nemôžem obísť § 13 - prechodné ustanovenia ako zdroj akútneho nebezpečenstva rýchlej likvidácie záchytných izieb. Obec, na území ktorej je záchytná izba, sa má do troch mesiacov od účinnosti zákona uchádzať na ministerstve zdravotníctva o ďalšiu prevádzku, samozrejme, aj o uzatvorenie dohody o úhrade nákladov. Ak sa tak nestane, ministerstvo zruší záchytnú izbu. Ale z celospoločenského hľadiska si toto nemôžeme dovoliť. Ak sme chceli týmto zákonom docieliť práve toto - zlikvidovať záchytné izby - nerobíme záslužnú činnosť a to by sme si mali všetci uvedomiť. Vážené dámy a páni, z hľadiska paragrafového znenia odporúčam v § 6 ponechať právo a povinnosť zriadiť záchytnú izbu a určiť jej spádové územie ministerstvu zdravotníctva, ale bez dohody s obcou o úhrade nákladov. V § 11 ods. 1 na uhrádzanie nákladov prevádzky záchytných izieb navrhujem dve alternatívy: 1. uhrádzať náklady z kapitoly ministerstva zdravotníctva s tým, že pre jeho rozpočet ministerstvo financií poskytne osobitnú položku na krytie tejto nákladovej položky, 2. uhrádzať náklady z rezervy vlády Slovenskej republiky. V § 11 ods. 3 odporúčam rozšíriť oznamovaciu povinnosť o neuhradení poplatku aj obci trvalého bydliska osoby s veľkým "O". § 13 - prechodné ustanovenie, ktoré ďalšiu existenciu prevádzky záchytných izieb podmieňuje požiadavkou obce v lehote troch mesiacov, navrhujem vypustiť. V tomto zmysle odovzdávam pani spoločnej spravodajkyni konkrétny návrh na pozmenenie návrhu zákona a žiadam o jednotlivých bodoch hlasovať osobitne. Ďakujem za pozornosť.</seg>
            </u>
            <u xml:id="ParlaMint-SK_1996-06-19-t1m16.u565" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u565.p1">Ďakujem. Ďalej je prihlásený pán poslanec Šagát.</seg>
            </u>
            <u xml:id="ParlaMint-SK_1996-06-19-t1m16.u566" who="#TiborŠagát.1942" ana="#regular">
               <seg xml:id="ParlaMint-SK_1996-06-19-t1m16.u566.p1">Vážený pán predseda Národnej rady, vážený pán minister, vážené kolegyne, kolegovia, mojou ambíciou je povedať niektoré vecné argumenty, ktoré sa týkajú tohto zákona. Ako vidíte podľa prítomnosti v tejto rokovacej sále, už je rozhodnuté a poslanci Národnej rady nemajú záujem diskutovať a zaoberať sa touto problematikou, ktorú vnímam ako veľmi dôležitú a vážnu. Ak dovolíte, upozornil by som na stanovisko legislatívneho odboru Národnej rady, pretože sa tu doteraz veľmi nespomenulo. Stanovisko legislatívneho odboru Národnej rady sa dá hodnotiť ako kritické, pretože tento zákon zužuje danú problematiku len na alkohol a rušením zákonov, ktoré sa týkali ochrany pred tabakom a inými omamnými látkami, sa tým vlastne zruší zákon číslo 46, myslím, a ešte nejaký iný, na ktorý si teraz nespomeniem. Takisto pani doktorka Aibeková odporučila vynechať tie pozmeňujúce ustanovenia, kde sa navrhujú vypustiť z textu zákona iné omamné látky. A do názvu zákona by sa vlastne malo automaticky dostať, že sa to týka iných omamných látok. Predsa je legislatívna zásada <note>prepáčte, keď nelegislatívec má upozorňovať, že sa tu porušuje základná legislatívna norma</note>, že obsah zákona sa musí vyjadriť v jeho názve. Tak potom, prepáčte, načo robíme zmenu zákona? Načo robíme taký zákon, ktorý rieši čiastočne alkoholizmus a zužuje sa to, čo predtým riešil? Tabakizmus a iné omamné látky sa tu neriešia. Pravdepodobne sme chceli len vyriešiť, pretože sme dostali legislatívnu úlohu, problém záchytných izieb, ale ten sa tu rieši principiálne nekoncepčne - okrem tejto legislatívnej veci - v dvoch úrovniach. Prvá je zriaďovanie. Všimnite si, ako je tu riešené zriaďovanie. Zriaďovateľom je ministerstvo zdravotníctva, ale úlohou zdravotníckych pracovníkov v rezorte je diagnostikovať, liečiť a robiť prevenciu ochorení, chorôb. Úlohou zdravotníkov nie je robiť represiu, úlohou zdravotníkov nie je zamkýnať na záchytnú izbu, a keď to nezvládnu, zavolať policajtov. Prosím vás pekne, kde sme sa to dostali? Kde je tu porovnanie tohto zákona s riešením vo vyspelých krajinách? Povedzte a citujte jednu krajinu, kde to takto existuje, kde zdravotnícki pracovníci zadržia osobu v dôsledku opilosti, ktorá neohrozuje život človeka, na záchytnej izbe. Povedzte, citujte jednu krajinu. A možno tí, čo sú v kuloároch a možno sedia pri nejakých nápojoch, zrazu sem prídu a budú si myslieť, že je to vážna problematika. Zásadne protestujem, ako to tu jasne deklaroval a povedal pán poslanec Sopko, aby sa bremeno starostlivosti o človeka, ktorý je pod vplyvom alkoholu agresívny, rozbíja a ničí, prenieslo na zdravotníctvo. Takýto človek nepatrí do zdravotníckeho zariadenia. <note>Ak chcete niečo povedať, pán poslanec, prihláste sa riadne, tak ako si to vyžaduje rokovací poriadok, dobre?</note> Prosím vás pekne, nemyslím si, že toto patrí do rúk zdravotníkov. A kto má argumentáciu a povie, že to patrí, nech zdôvodní, prečo. Stačilo by totiž zmeniť... <vocal type="noise"><desc>Pán Rea, takisto, ak máte poznámku, nech sa páči. (Ruch v sále.</desc></vocal> Pán minister, možno vám je to na smiech, mne nie. Táto snemovňa musí rokovať za dôstojných okolností. Prosím, počúvajte, alebo odídem preč. Táto vec by sa dala vyriešiť jednoducho zmenou zákona o Policajnom zbore v § 44 ods. 2, podľa ktorého nemožno umiestniť osobu, ktorá je zjavne pod vplyvom alkoholických nápojov, do cely predbežného zadržania. Pýtam sa: prečo? Prečo človek, ktorý je len pod vplyvom alkoholu, obťažuje okolie, nemôže byť zadržaný v cele predbežného zadržania. Prečo tam nemôže byť izolovaný? Pán poslanec Sopko to krásne povedal. Tých treba izolovať. Nehnevajte sa, tých netreba dať do zdravotníckeho zariadenia. Pán predseda Národnej rady, zákonom to predsa možno urobiť. Ak nie, tak nech sa páči, potom povedzte, prečo by to malo robiť zdravotnícke zariadenie. To je teda prvá vecná rovina, prečo by mali byť zriaďovateľmi záchytných staníc ministerstvo zdravotníctva alebo následne potom, samozrejme, nemocnica. To nie je vyriešené. Okrem toho je absolútne zle vyriešené financovanie. A to iste veľmi dobre viete. 80 % stálych zákazníkov záchytných staníc sú asociáli, pravdepodobne prakticky stále tí istí, od ktorých nikto, ani obec, ani zdravotnícke zariadenie nikdy peniaze nedostane. Čo budeme robiť s tými, ktorí, ako už na to upozornil poslanec Bajan, nemajú trvalé bydlisko? Podľa mňa za tých musí platiť štát. Nehnevajte sa, prečo by to mala platiť obec? Prečo sme "horúci zemiak" platenia izieb dali obciam, ktoré majú najmenšie páky na to, aby sa bránili? Ak je to 20 miliónov korún a my sme tu dali, nechcem vám pripomínať, ako sme tu riešili zákon o štátnom rozpočte, keď sme iné milióny dali inde, prečo nemôže štát povedať, že v týchto časoch dá 20 miliónov pre občanov, ktorí sú pod vplyvom alkoholu? Prečo by to malo znášať zdravotníctvo? Nemôžem s tým v žiadnom prípade súhlasiť, pán poslanec Ásványi. Zdravotníctvo dnes zápasí s problémami financií, a nie aby riešilo tieto veci. Financovanie záchytných izieb nie je len zle riešené, ale je aj ťažkopádne. Mechanizmus, ktorý je navrhnutý s 30-dňovou lehotou, ďalšou 30-dňovou - tie peniaze nikto neuvidí. Vážené poslankyne, poslanci, na základe mojich dvoch vecných argumentov, to znamená, že to nepatrí zdravotníkom a nie je vyriešené financovanie, v prvom návrhu vás požiadam, aby ste boli takí láskaví a skutočne veľmi zvážili tieto argumenty a aby sme tento návrh zákona poslali opäť na prerokovanie navrhovateľovi, aby ho riešil koncepčne, tak ako je to v iných vyspelých krajinách. Ale ak by tento návrh neprešiel, tak by som si dovolil upozorniť a dám ešte dva pozmeňujúce návrhy. Jeden sa bude týkať § 2 bodu 3, ktorý v návrhu zákona hovorí, že "v zdravotníckych zariadeniach s výnimkou kúpeľných liečební pre dospelých". Nehnevajte sa, myslím si, že v kúpeľných liečebniach, či sú pre dospelých, alebo nedospelých, alkohol sa nemá podávať. Odporúčam tento bod vynechať. V § 8 ods. 2: "Pred umiestnením v záchytnej izbe posúdi lekár zdravotný stav tej osoby." Odporúčam to spresniť, pretože aby sa dodržali lege artis normy ošetrovania pacienta, treba, aby sa zdravotný stav človeka, ktorý je pod vplyvom alkoholu, posúdil na centrálnom príjme príslušnej nemocnice. Treba to do tohto exaktne uviesť, lebo ak niekoho odporučíme na izoláciu do záchytnej izby, musí byť dôkladne vyšetrený mnohokrát aj pomocou konziliárnych lekárov a mnohokrát aj pomocou zdravotníckej techniky. Toto sa môže robiť len tam, kde sú na to podmienky. Znenie by bolo, že "pred umiestnením osoby do záchytnej izby jej zdravotný stav a vhodnosť umiestnenia posúdi lekár centrálneho prijímacieho oddelenia nemocnice". Ešte raz upriamim vašu pozornosť na informáciu legislatívneho odboru. Keď si ju pozriete, a potom ju porovnáte so spoločnou správou, uvidíte, že dve tretiny pozmeňujúcich návrhov sa prijali. Treba skutočne povedať, že mnohé štylizácie, ktoré tu predkladateľ použil, sú veľmi kostrbaté a nemyslím si, že sa venoval dostatočný čas na prípravu tohto zákona, pretože mnohé veci preštylizoval práve legislatívny odbor Kancelárie Národnej rady a škoda, že sa nie vo všetkých častiach rešpektoval. Vážení páni poslanci, vážený pán minister, dovoľte mi na záver dúfať a ešte raz vás o to úctivo žiadam, že zvážite argumentácie, ktoré som uviedol, aby rozhodne zriaďovateľom nebolo ministerstvo, pretože ten kto zriadi, by mal aj platiť prevádzku, a aby sa financovanie neriešilo cestou obcí. Prosím vás preto, aby ste podporili môj prvý pozmeňujúci návrh - vládny návrh zákona vrátiť na prepracovanie. Procedurálny, ďakujem za technické opravenie. Ďakujem za vašu pozornosť. Prepáčte, že som si musel až zvýšeným hlasom vynútiť akú-takú pozornosť, keď ide o taký vážny zákon, ktorý sa môže týkať každého z nás. Ďakujem pekne.</seg>
            </u>
            <kinesic type="applause">
               <desc>Potlesk.</desc>
            </kinesic>
            <u xml:id="ParlaMint-SK_1996-06-19-t1m16.u567" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u567.p1">Pán poslanec Vanko - faktická poznámka.</seg>
            </u>
            <u xml:id="ParlaMint-SK_1996-06-19-t1m16.u568" who="Vanko, M." ana="#regular">
               <seg xml:id="ParlaMint-SK_1996-06-19-t1m16.u568.p1">Vážený pán predseda, vážené kolegyne, vážené kolegovia, dovolil by som si dvoma poznámkami dať určitú pripomienku pánu rečníkovi. Prvá je, že som presvedčený, že zákon bol zvažovaný, nebol náhodne nejakým spôsobom narýchlo zostavený a predkladaný, ale že sa dlhodobo pripravoval. Podľa mojich informácií to bolo, myslím, najmenej dva roky. Neviem to teraz presne, dokonca mi ukazujú 4 roky. Táto problematika bola viackrát preberaná v odborných kruhoch, ktoré sa k nej môžu zodpovedne vyjadriť, ako riešiť dané problémy. Druhú poznámku mám k tej veci, kde by mala byť izba predbežného zadržania, zachytenia alebo neviemako sa to presne nazýva, teda kde by mala byť lokalizovaná, či na polícii, alebo v zdravotníckom zariadení. Zo skúsenosti môžem povedať, že do takýchto zariadení sa neberú občania, keď sú len podnapití. Väčšinou sa berú, keď majú vyšší alebo ťažký stupeň opilosti, ktorý je už aj zo zdravotného hľadiska dosť závažný. Pokúsim sa to vysvetliť. Ak by to bolo na polícii v izbe zadržania či v miestnosti predbežného zadržania, táto miestnosť nie je uspôsobená, a keby sa aj prípadne prístrojovo vybavila, personál, ktorý je na polícii, by určite nevedel poskytnúť odbornú pomoc. Totiž agresívni jedinci nielenže niekedy ohrozujú svoje okolie, ale môžu ohrozovať aj svoje zdravie. A v takomto prípade je veľmi potrebná odborná lekárska starostlivosť a presne tak, ako neskôr pán rečník uviedol, že zdravotný stav by sa mal posúdiť na vyššej odbornej úrovni, to znamená v prijímacej kancelárii nemocnice alebo podobne, prípadne konziliárnym spôsobom, aby bol zistený aktuálny zdravotný stav a hlavne, aby boli posúdené riziká možného zdravotného zlyhania alebo zdravotného poškodenia toho jedinca, ktorý je v podnapitom stave. Nesmieme zabúdať aj na to. A aby sme nezľahčovali tento moment, môžem povedať, že sa už dosť často vyskytli aj také prípady, keď sa do takéhoto zdravotného alebo do takéhoto stavu opilosti dostal napríklad žiak, maloletý alebo aj dieťa. V prípade, keď to bol, dajme tomu, mladistvý a mal určité agresívne prejavy, bolo pochopiteľne potrebné posúdiť z odborného lekárskeho zdravotného hľadiska to, či nebude mať priebeh negatívny vplyv aj na jeho organizmus, či nemôže dôjsť k nejakému závažnejšiemu poškodeniu jeho zdravotného stavu. Ďakujem za pozornosť.</seg>
            </u>
            <u xml:id="ParlaMint-SK_1996-06-19-t1m16.u569" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u569.p1">Ešte s faktickou poznámkou sa hlási pán poslanec Bajan.</seg>
            </u>
            <u xml:id="ParlaMint-SK_1996-06-19-t1m16.u570" who="#VladimírBajan.1960" ana="#regular">
               <seg xml:id="ParlaMint-SK_1996-06-19-t1m16.u570.p1">Ďakujem pekne. Mám dve poznámky, jedna je organizačná. Pán predseda, prosil by som vás, aby sme po vystúpení spoločnej spravodajkyne a pána ministra mali pred hlasovaním 10-15-minútovú prestávku. Ďakujem pekne. A druhá poznámka: Princíp, ktorý sa jednoducho snažíme do tohto vniesť, je, aby príjem a vypustenie tohto občana riešil právnik ministerstva vnútra, resp. takýto orgán. To, čo je medzi tým, je jasná možno medicínska otázka a možno nie, ale jednoducho nakladanie so zadržaným občanom sa musí predsa riešiť po právnickej otázke. To bol princíp, kde nájsť to správne miesto ministerstva vnútra a ministerstva zdravotníctva.</seg>
            </u>
            <u xml:id="ParlaMint-SK_1996-06-19-t1m16.u571" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u571.p1">Pán poslanec Šagát.</seg>
            </u>
            <u xml:id="ParlaMint-SK_1996-06-19-t1m16.u572" who="#TiborŠagát.1942" ana="#regular">
               <seg xml:id="ParlaMint-SK_1996-06-19-t1m16.u572.p1">Ďakujem za slovo, pán predseda. Pánu poslancovi Vankovi - som rád, že ste diskutovali a povedali svoj názor na túto vec. Dovolím si presvedčiť vás, pretože mi záleží na tom, aby ste sa správne rozhodli. Ak je niekto pod vplyvom alkoholu, treba, aby bol vyšetrený z medicínskeho hľadiska, tak ako som uviedol, lekárom centrálneho prijímacieho oddelenia. Tento lekár tým, že vystaví určité potvrdenie o zdravotnom stave, zhodnotí jeho situáciu, a ak zdravotný stav je taký, že sú tu poranenia, že je závažný stupeň poruchy vedomia alebo iná známka, teda stupeň požitia alkoholu napovedá o závažnej intoxikácii, ten pacient zostáva pacientom zdravotníckeho zariadenia a nedáva sa do záchytnej izby. Pokiaľ je len v štádiu eufórie, v štádiu excitácie, keď rozbíja, ničí a je agresívny, nemá ohrozené vitálne funkcie, to znamená nemá poruchy vedomia, nemá poruchy krvného tlaku, dýchania, tento pacient sa len izoluje a izoluje sa, samozrejme, tými zložkami v štátnej správe, ktoré majú v rukách represiu. Keďže vývin zdravotného stavu sa môže ďalej v nasledujúcich hodinách meniť rôznym spôsobom, zmluvný lekár ministerstva vnútra, alebo toho, kto bude zriaďovateľom, každé dve-tri hodiny, podľa toho, ako sa určí, občana vyšetrí a môže zmeniť jeho umiestnenie. Ale k tomu, aby sa takýto spôsob zaviedol, tento zákon určite neprispeje. Okrem toho pri deťoch, pán poslanec, zákon, samozrejme, určuje, že mladiství do 15 rokov sa neumiestňujú v záchytných izbách, to stále platí. A pre mladistvých medzi 15 a 18 rokom platí rovnaký režim ako pre dospelého. To znamená, že je vyšetrený a potom je, samozrejme, buď označený za ohrozeného na zdraví a je prijatý do nemocnice, alebo ide do záchytnej izby. Ak si v rámci svojej agresivity ubližuje, považujem to opäť za zdravotnú indikáciu na farmakologické upokojenie pacienta, a to sa nedá robiť na záchytnej izbe. Na to je určené znova zdravotnícke zariadenie. Takže nevidím tu žiadne problémy. Ale, prosím vás pekne, treba povedať, že človek, ktorý sa sám poškodil alkoholom, ohrozil svoj zdravotný stav a nemožno vylúčiť, aj keď bude umiestnený na záchytnej izbe akéhokoľvek druhu, že môže zomrieť. Žiaľbohu, môže. Žiadnym predpisom sa nedá tomu úplne stopercentne zabrániť. Ďakujem pekne.</seg>
            </u>
            <u xml:id="ParlaMint-SK_1996-06-19-t1m16.u573" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u573.p1">Ďakujem aj ja. Vážené pani poslankyne, páni poslanci, nemám žiadnu písomnú prihlášku do rozpravy a nikto sa ďalej nehlási. Ešte pán poslanec Kováč s faktickou poznámkou.</seg>
            </u>
            <u xml:id="ParlaMint-SK_1996-06-19-t1m16.u574" who="#RomanKováč.1940" ana="#regular">
               <seg xml:id="ParlaMint-SK_1996-06-19-t1m16.u574.p1">Vážené dámy, vážení páni, dovoľte, aby som vniesol trošku humoru do tohto rokovania o takomto vážnom zákone. Zjavne sa pamätáte na taký vtip, keď nájdu človeka pred hotelom Devín a jeden druhého sa pýta, aké "i" sa píše, a keďže nevedia, tak si povedia, že ho prenesú pred hotel Carlton. Chcem sa spýtať, čo bráni mestskej polícii, ktorá vie, že obec bude musieť zaplatiť za tohto človeka, aby príslušného opilca rýchlo nepreviezla do katastra inej obce, pretože to bude oveľa lacnejšie, ako zaplatiť za tohto opilca príslušnú sadzbu 600 korún. Verte, že naša mestská polícia, ale aj, povedal by som, štátna polícia sa rýchlo vybavia príslušnými "pickupmi" alebo inými vozidlami, ktoré budú prevážať opilcov z miesta na miesto, kým nevytriezvejú. Skutočne si myslím, že takto postavený zákon nie je dobrý a bude, myslím si, na nás všetkých, aby sme rozhodli, aby sme zabránili tomuto mohutnému sťahovaniu, ktoré by sa mohlo nazvať nové sťahovanie národov. Ďakujem pekne.</seg>
            </u>
            <kinesic type="applause">
               <desc>Potlesk.</desc>
            </kinesic>
            <u xml:id="ParlaMint-SK_1996-06-19-t1m16.u575" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u575.p1">Pán poslanec Mikloško.</seg>
            </u>
            <u xml:id="ParlaMint-SK_1996-06-19-t1m16.u576" who="#FrantišekMikloško.1947" ana="#regular">
               <seg xml:id="ParlaMint-SK_1996-06-19-t1m16.u576.p1">Pripájam sa ku kolegovi Bajanovi a žiadam krátku prestávku.</seg>
            </u>
            <u xml:id="ParlaMint-SK_1996-06-19-t1m16.u577" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u577.p1">Ale pán poslanec Bajan hovoril o prestávke až potom, keď vystúpi pani spoločná spravodajkyňa.</seg>
            </u>
            <u xml:id="ParlaMint-SK_1996-06-19-t1m16.u578" who="#FrantišekMikloško.1947" ana="#regular">
               <seg xml:id="ParlaMint-SK_1996-06-19-t1m16.u578.p1">Pripájam sa ku kolegovi Bajanovi.</seg>
            </u>
            <u xml:id="ParlaMint-SK_1996-06-19-t1m16.u579" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u579.p1">Končím rozpravu k tomuto bodu programu. Pýtam sa pána ministra, či sa chce vyjadriť k rozprave. Pán minister sa vyjadrí.</seg>
            </u>
            <u xml:id="ParlaMint-SK_1996-06-19-t1m16.u580" who="#ĽubomírJavorský.1949" ana="#regular">
               <seg xml:id="ParlaMint-SK_1996-06-19-t1m16.u580.p1">Vážený pán predseda, vážené poslankyne a poslanci, skutočne som nechcel reagovať, ale ten posledný príspevok ma trošku podpichol a musím naň zareagovať. Pán poslanec Kováč, záchytná stanica je podľa zákona na to, aby občan, ktorý sa nevie zmestiť do kože a nemá zdravotnú indikáciu, vytriezvel. A keď ho budú policajti voziť podľa vás z miesta na miesto a vytriezvie, je to v poriadku. Môže ísť domov. Ale vrátim sa k filozofii zákona. Štyri roky sa viedla polemika, kto má zriaďovať záchytky a kto má financovať záchytné stanice. Pokiaľ boli financované zo štátneho rozpočtu - to bol starý zákon, ktorý som citoval a ten jasne hovoril, že záchytné stanice sú zdravotnícke zariadenia atď. atď. Prišiel zákon o poisťovníctve a o financovaní zdravotníckych zariadení z poisťovacieho systému. Prosím pekne, mali ste tu možnosť vidieť diskusiu. Pán poslanec Ásványi tvrdí, že to má byť v zdravotníckom zariadení. Pán poslanec Šagát tvrdí, že to má byť buď na vnútre, alebo v meste. Takisto mal svoj názor aj pán poslanec Sopko a ďalší. Prosím vás pekne, kto má pravdu? <vocal type="noise"><desc>Hlasy v sále.</desc></vocal> Áno, hneď vám vysvetlím, kto má pravdu. Zoberieme si to takto. Ak je skutočne občan pod vplyvom alkoholu a je tam až porucha vedomia alebo ohrozenie zdravia, tak je privezený do zdravotníckeho zariadenia a službukonajúci lekár stanoví, či tento občan má takú poruchu zdravia, že musí zostať v zdravotníckom zariadení, alebo je tam skutočne niečo iné, teda z iných dôvodov, hlavne z porušovania alebo ohrozovania verejného poriadku by mal byť pod nejakou aj zdravotníckou kontrolou. Ak je to skutočne porucha zdravia, automaticky je tento občan umiestnený na patričné oddelenie. Ak je to úraz hlavy, je na traumatológii, ak je tam intoxikácia, ide na ARO alebo na interné oddelenie, alebo na iné oddelenie. Pokiaľ službukonajúci lekár uzná, že tam nie je ohrozenie zdravia, môže byť umiestnený v záchytnej izbe. Lekár vystaví o tom protokol a podpíše sa, že si uvedomuje všetky následky a odporúča umiestniť toho občana na záchytnej stanici. Pán poslanec Šagát navrhuje, aby vyšetrenie bolo na centrálnom príjme. Prosím vás pekne, bol by som rád, keby v každej nemocnici bol centrálny príjem. Zatiaľ nie je. Tak musí tam byť službukonajúci pohotovostný lekár - aj centrálny príjem v noci je pohotovosť - a ten skutočne vyšetrí občana a zváži skutočnosti, o ktorých som hovoril. Hovorilo sa tu o právnom titule. Áno, právny titul nie je, pretože na Liečebný poriadok je zákon a ten o niečom hovorí. Hovorí o tom, na čo, na akú bezplatnú starostlivosť má občan nárok zo zákona a čo hradí poisťovňa, čo hradia poisťovne. Ale prevádzku záchytných staníc skutočne nemôže hradiť poisťovací systém, lebo zdravotné poistenie je založené na základe solidarity, a, nehnevajte sa, neviem, prečo by mala byť napríklad z môjho poistenia zo solidarity hradená prevádzka záchytných izieb. Ďalšia námietka bola, aby sa vymedzili peniaze, dali zdravotníctvu a aby sa prevádzkovali záchytné stanice. To môže robiť aj niekto iný, môžu sa vymedziť peniaze a môžu to robiť aj obce alebo niekto iný. Z pripomienok, ktoré tu odzneli, akceptujem tie, ktoré vzniesla pani spravodajkyňa a pán poslanec Sopko. A ešte je v zákone napísané o počte 13 záchytných staníc, ktoré teraz fungujú. Prosím vás pekne, fungujú takým systémom, aký navrhujeme, lebo viaceré mestá, tie obce, regionálne obce financujú záchytné stanice. A keď nepožiadajú do 3 mesiacov, znamená to, že nemajú záujem o financovanie, a zruší sa. Ale neverím, že nepožiadajú, pretože ich prevádzkujú druhý rok systémom, ktorý navrhujeme. Ďakujem za pozornosť.</seg>
            </u>
            <u xml:id="ParlaMint-SK_1996-06-19-t1m16.u581" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u581.p1">Ďakujem pánu ministrovi aj ja. Pýtam sa pani spoločnej spravodajkyne, či sa chce vyjadriť.</seg>
            </u>
            <u xml:id="ParlaMint-SK_1996-06-19-t1m16.u582" who="#MartaAibeková.1947" ana="#regular">
               <seg xml:id="ParlaMint-SK_1996-06-19-t1m16.u582.p1">Áno, ďakujem, pán predseda, veľmi stručne. Rozprava bola pomerne stručná, aj keď z jedného vystúpenia značne emocionálna. Odzneli tu rozporuplné návrhy, tak ako ich komentoval pán minister. Na jednej strane odmietnutie, aby sa platilo zo zdravotníctva, na druhej strane návrh pána poslanca Ásványiho, aby sa financovalo zo zdravotníctva. Aj z týchto stručných vystúpení vidíme, že naozaj nebolo ľahké pripraviť tento návrh zákona, a nedivím sa, že to trvalo taký čas, aký to trvalo. Vážené dámy, vážení páni, súčasný stav je skutočne v rozpore s platnými zákonmi, tak ako som ich citovala, zákonom 273 a 277/1994 Z. z. a zákonom o Liečebnom poriadku číslo 98/1995 Z. z. Tam skutočne nie sú záchytné izby zaradené medzi zdravotnícke zariadenia, pretože ako opakovane odznelo, prostá ebrieta, čiže podnapitosť bez akýchkoľvek komplikácií nie je choroba a nemali by sme ju financovať my všetci z povinného zdravotného poistenia, ktoré platíme. Veľmi ma mrzí vyjadrenie, ktoré povedal pán poslanec Ásványi, a to "trochárskych 22 miliónov". Prepáčte, pán poslanec, ale z 22 miliónov by sa dalo zachrániť niekoľko ľudských životov, a preto nechápem, prečo by tieto peniaze, ktoré môžu byť použité na zdravotníctvo, na záchranu ľudských životov, mali byť použité na financovanie záchytných staníc. Pri hlasovaní budem uvádzať, ktoré návrhy podporím, ktoré nie. Rozhodne nemôžem súhlasiť s procedurálnym návrhom pána poslanca Šagáta, aby sa tento návrh vrátil. Pokiaľ viem, aj za jeho ministrovania sa na tomto návrhu pracovalo a v takom duchu a v takej dikcii, ako je predložený. Preto rozhodne ten procedurálny návrh nepodporím a dúfam, že s pozmeňujúcimi návrhmi, tak ako ich vlastne uviedol pán minister, budete súhlasiť a podporíte aj tento návrh zákona. Ďakujem vám.</seg>
            </u>
            <u xml:id="ParlaMint-SK_1996-06-19-t1m16.u583" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u583.p1">Ďakujem aj ja pani spoločnej spravodajkyni. Páni poslanci, pani poslankyne, vypýtali ste si prestávku do 16.15 hodiny. Stačí vám? Hlasovať budeme až potom. <vocal type="noise"><desc>Hlasy z pléna.</desc></vocal> Tak prestávka je do 16.20 hodiny.</seg>
            </u>
            <note type="comment">Po prestávke.</note>
            <u xml:id="ParlaMint-SK_1996-06-19-t1m16.u584" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u584.p1">Mali by sme hlasovať, ale myslím si, že nás bude málo. Prezentujme sa. Prezentovalo sa 58 poslancov. Asi sme si to zamenili s našimi deťmi. Dostali vysvedčenia, majú prázdniny. My prázdniny nemáme, mali by sme tu byť. <kinesic type="ringing"><desc>Hlasy z pléna. Gong.</desc></kinesic> Skúsme sa prezentovať ešte raz. Keď nás bude málo, preruším schôdzu a budeme rokovať zasa o týždeň dlhšie. Prezentovalo sa 83 poslancov. Prosím, pani spoločná spravodajkyňa, budeme hlasovať. Prosím, aby ste uvádzali najskôr hlasovanie v zmysle správy a výsledkov z rozpravy.</seg>
            </u>
            <u xml:id="ParlaMint-SK_1996-06-19-t1m16.u585" who="#MartaAibeková.1947" ana="#regular">
               <seg xml:id="ParlaMint-SK_1996-06-19-t1m16.u585.p1">Vážený pán predseda, myslím, že najskôr by sme mali hlasovať o procedurálnom návrhu, ktorý dal pán poslanec Šagát a pripojil sa pán poslanec Kováč. Navrhujú, aby sa tento zákon vrátil na prepracovanie. Mám opačný názor, a preto odporúčam, aby sme tento návrh nepodporili.</seg>
            </u>
            <u xml:id="ParlaMint-SK_1996-06-19-t1m16.u586" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u586.p1">Nie je potrebné o ňom hlasovať teraz, stačilo by pred záverom, pred konečným hlasovaním, ale keď ste ohlásili, dáme o ňom hlasovať. Prosím, prezentujme sa a hlasujme o návrhu poslancov, aby sme vrátili zákon na prepracovanie. <note type="narrative">Hlasovanie.</note> Prezentovalo sa 109 poslancov. Za návrh hlasovalo 32 poslancov. Proti návrhu hlasovalo 66 poslancov. Hlasovania sa zdržalo 8 poslancov. Nehlasovali 3 poslanci. Tento procedurálny návrh sme neprijali. Môžeme pokračovať.</seg>
            </u>
            <u xml:id="ParlaMint-SK_1996-06-19-t1m16.u587" who="#MartaAibeková.1947" ana="#regular">
               <seg xml:id="ParlaMint-SK_1996-06-19-t1m16.u587.p1">Budeme pokračovať spoločnou správou. Najskôr bodmi, ktoré som odporúčala prijať. Keďže žiaden z nich nebol napadnutý v rozprave, tak ich znovu zopakujem. Odporúčam, aby sme en bloc prijali body spoločnej správy 5, 7, 9, 15 a 18.</seg>
            </u>
            <u xml:id="ParlaMint-SK_1996-06-19-t1m16.u588" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u588.p1">Prosím, prezentujme sa a hneď hlasujme o bodoch spoločnej správy, ako ich prečítala pani spravodajkyňa. Navrhuje, aby sme tieto body prijali. <note type="narrative">Hlasovanie.</note> Prezentovalo sa 109 poslancov. Za návrh hlasovalo 103 poslancov. Proti návrhu nehlasoval nikto. Hlasovania sa zdržalo 5 poslancov. Nehlasoval 1 poslanec. Tieto body spoločnej správy sme schválili. Nech sa páči, pani poslankyňa.</seg>
            </u>
            <u xml:id="ParlaMint-SK_1996-06-19-t1m16.u589" who="#MartaAibeková.1947" ana="#regular">
               <seg xml:id="ParlaMint-SK_1996-06-19-t1m16.u589.p1">Body spoločnej správy 1, 2, 3, 4, 6, 8, 10, 11, 12, 13, 14, 16, 17 neodporúčam prijať.</seg>
            </u>
            <u xml:id="ParlaMint-SK_1996-06-19-t1m16.u590" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u590.p1">Prezentujme sa a hlasujme o bodoch spoločnej správy, ktoré pani spoločná spravodajkyňa, tak ako ich prečítala, neodporúča prijať. <note type="narrative">Hlasovanie.</note> Prezentovalo sa 109 poslancov. Za návrh hlasovalo 30 poslancov. Proti návrhu hlasovalo 70 poslancov. Hlasovania sa zdržalo 8 poslancov. Nehlasoval 1 poslanec. Tieto body spoločnej správy sme neakceptovali.</seg>
            </u>
            <u xml:id="ParlaMint-SK_1996-06-19-t1m16.u591" who="#MartaAibeková.1947" ana="#regular">
               <seg xml:id="ParlaMint-SK_1996-06-19-t1m16.u591.p1">Teraz prejdeme na hlasovanie o pozmeňujúcich a doplňujúcich návrhoch, ktoré odzneli v rozprave. Vystúpilo v nej 7 poslancov, 4 predniesli pozmeňujúce návrhy. Ako prvá som vystúpila ja s jedným pozmeňujúcim návrhom týkajúcim sa § 2 ods. 2 a odporúčam ho doplniť o text: "požívanie alkoholických nápojov". Tento návrh odporúčam prijať.</seg>
            </u>
            <u xml:id="ParlaMint-SK_1996-06-19-t1m16.u592" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u592.p1">Prosím, prezentujme sa a hlasujme o prvom návrhu pani spoločnej spravodajkyne s odporúčaním prijať ho. <note type="narrative">Hlasovanie.</note> Prezentovalo sa 109 poslancov. Za návrh hlasovalo 103 poslancov. Proti návrhu nehlasoval nikto. Hlasovania sa zdržalo 6 poslancov. Tento pozmeňujúci návrh sme prijali.</seg>
            </u>
            <u xml:id="ParlaMint-SK_1996-06-19-t1m16.u593" who="#MartaAibeková.1947" ana="#regular">
               <seg xml:id="ParlaMint-SK_1996-06-19-t1m16.u593.p1">Druhý v rozprave vystúpil pán poslanec Sopko. Predniesol 2 pozmeňujúce návrhy týkajúce sa § 11, a to ods. 1 a ods. 3. Keďže spolu súvisia a jeden nadväzuje na druhý, týka sa doplnenia trvalého bydliska, pýtam sa pána poslanca, či môžeme o obidvoch návrhoch hlasovať spolu. A je mi ľúto, pán poslanec, nemôžem ich odporúčať prijať, pretože z právneho hľadiska sa nedajú, tak ako sú navrhnuté, prijať, aj keď obsahovo by tu bol súhlas. Nakoniec, aj pán poslanec Bajan upozornil, že v praxi sú nerealizovateľné. Preto obidva návrhy odporúčam neprijať.</seg>
            </u>
            <u xml:id="ParlaMint-SK_1996-06-19-t1m16.u594" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u594.p1">Prosím, prezentujme sa a hneď hlasujme. Hlasujeme o pozmeňujúcom návrhu pána poslanca Sopka s odporúčaním neprijať ho. Hlasujeme o jeho obidvoch návrhoch spoločne. <note type="narrative">Hlasovanie.</note> Prezentovalo sa 108 poslancov. Za návrh hlasovalo 26 poslancov. Proti návrhu hlasovalo 38 poslancov. Hlasovania sa zdržalo 44 poslancov. Tento návrh sme neprijali. Nech sa páči, pokračujte.</seg>
            </u>
            <u xml:id="ParlaMint-SK_1996-06-19-t1m16.u595" who="#MartaAibeková.1947" ana="#regular">
               <seg xml:id="ParlaMint-SK_1996-06-19-t1m16.u595.p1">Ďalšie návrhy predniesol v rozprave pán poslanec Ásványi. Chcete hlasovať, pán poslanec, spolu, alebo individuálne? Všetky odporúčam neprijať. Osobitne? Budeme najprv hlasovať o pozmeňujúcom návrhu, ktorý sa týka § 6. Za slovom "republiky" dať bodku a vypustiť slová "po dohode s obcou, pre územie ktorej je určená". Odporúčam ho neprijať.</seg>
            </u>
            <u xml:id="ParlaMint-SK_1996-06-19-t1m16.u596" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u596.p1">Prosím, prezentujme sa a hlasujme. Hlasujeme o pozmeňujúcich návrhoch poslanca Ásványiho. Prvý spoločná spravodajkyňa odporúča neprijať. <note type="narrative">Hlasovanie.</note> Prezentovalo sa 107 poslancov. Za návrh hlasovalo 19 poslancov. Proti návrhu hlasovalo 69 poslancov. Hlasovania sa zdržalo 17 poslancov. Nehlasovali 2 poslanci. Prvý návrh sme neprijali. Nech sa páči, pani poslankyňa, pokračujte.</seg>
            </u>
            <u xml:id="ParlaMint-SK_1996-06-19-t1m16.u597" who="#MartaAibeková.1947" ana="#regular">
               <seg xml:id="ParlaMint-SK_1996-06-19-t1m16.u597.p1">Ďakujem. Druhý pozmeňujúci návrh je v dvoch alternatívach. Týka sa § 11 ods. 1. Prvá alternatíva: "Náklady na prevádzku záchytnej izby uhrádza Ministerstvo zdravotníctva Slovenskej republiky v rámci rozpočtu kapitoly. Pri rozpočtovaní kapitoly Ministerstva financií Slovenskej republiky vykryje túto potrebu ministerstva osobitnou položkou." Po zdôvodnení v rozprave návrh odporúčam neprijať.</seg>
            </u>
            <u xml:id="ParlaMint-SK_1996-06-19-t1m16.u598" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u598.p1">Hlasujeme o obidvoch alternatívach, alebo len o jednej? <vocal type="noise"><desc>Hlasy v sále.</desc></vocal> Prezentujme a hlasujme. Keďže pani spoločná spravodajkyňa navrhuje neprijať ani jednu, hlasujeme o obidvoch alternatívach naraz. Odporúča obidva návrhy neprijať. <note type="narrative">Hlasovanie.</note> Prezentovalo sa 108 poslancov. Za návrh hlasovalo 24 poslancov. Proti návrhu hlasovalo 72 poslancov. Hlasovania sa zdržalo 12 poslancov. Druhý pozmeňujúci návrh týkajúci sa § 11 ods. 1 sme neprijali. Prosím, pokračujte.</seg>
            </u>
            <u xml:id="ParlaMint-SK_1996-06-19-t1m16.u599" who="#MartaAibeková.1947" ana="#regular">
               <seg xml:id="ParlaMint-SK_1996-06-19-t1m16.u599.p1">Ďalší pozmeňujúci návrh sa týka § 11 ods. 3. Za slovo "zriadená" sa vkladá čiarka a slová "obci trvalého bydliska osoby" a ďalší text zostáva. Zmysel je podobný ako u pána poslanca Sopka, len iné znenie. Neodporúčam ho prijať.</seg>
            </u>
            <u xml:id="ParlaMint-SK_1996-06-19-t1m16.u600" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u600.p1">Prosím, počuli ste, tento návrh spravodajkyňa odporúča neprijať. <note type="narrative">Hlasovanie.</note> Prezentovalo sa 108 poslancov. Za návrh hlasovalo 33 poslancov. Proti návrhu hlasovalo 69 poslancov. Hlasovania sa zdržalo 5 poslancov. Nehlasoval 1 poslanec. Neprijali sme ani tento pozmeňujúci návrh. Môžete pokračovať.</seg>
            </u>
            <u xml:id="ParlaMint-SK_1996-06-19-t1m16.u601" who="#MartaAibeková.1947" ana="#regular">
               <seg xml:id="ParlaMint-SK_1996-06-19-t1m16.u601.p1">Áno, ďakujem. Posledný pozmeňujúci návrh pána poslanca Ásványiho sa týka § 13, ktorý navrhuje vypustiť a § 14 a 15 prečíslovať na 13 a 14. Odporúčam ho neprijať.</seg>
            </u>
            <u xml:id="ParlaMint-SK_1996-06-19-t1m16.u602" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u602.p1">Prosím, prezentujeme sa a hlasujeme o poslednom pozmeňujúcom návrhu pána poslanca Ásványiho s odporúčaním neprijať ho. <note type="narrative">Hlasovanie.</note> Prezentovalo sa 105 poslancov. Za návrh hlasovalo 18 poslancov. Proti návrhu hlasovalo 72 poslancov. Hlasovania sa zdržalo 14 poslancov. Nehlasoval 1 poslanec. Tento návrh sme neprijali.</seg>
            </u>
            <u xml:id="ParlaMint-SK_1996-06-19-t1m16.u603" who="#MartaAibeková.1947" ana="#regular">
               <seg xml:id="ParlaMint-SK_1996-06-19-t1m16.u603.p1">S pozmeňujúcimi návrhmi vystúpil v rozprave ako posledný pán poslanec Šagát. O jeho procedurálnom návrhu na vrátenie zákona sme už rozhodli, preto budeme pokračovať pozmeňujúcim návrhom týkajúcim sa § 2 ods. 1 bod 3, aby v texte "v zdravotníckych zariadeniach s výnimkou kúpeľných liečební pre dospelých" vypadol text "s výnimkou kúpeľných liečební pre dospelých". Odporúčam ho neprijať.</seg>
            </u>
            <u xml:id="ParlaMint-SK_1996-06-19-t1m16.u604" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u604.p1">Prosím, prezentujme sa a hneď hlasujme. Hlasujeme o návrhu pána poslanca Šagáta s odporúčaním neprijať ho. <note type="narrative">Hlasovanie.</note> Prezentovalo sa 111 poslancov. Za návrh hlasovalo 29 poslancov. Proti návrhu hlasovalo 68 poslancov. Hlasovania sa zdržalo 14 poslancov. Tento návrh sme neprijali.</seg>
            </u>
            <u xml:id="ParlaMint-SK_1996-06-19-t1m16.u605" who="#MartaAibeková.1947" ana="#regular">
               <seg xml:id="ParlaMint-SK_1996-06-19-t1m16.u605.p1">Posledný návrh, ktorý odznel v rozprave, predniesol pán poslanec Šagát. Týka sa § 8 ods. 2, kde navrhuje, aby sa prvá veta upravila v takomto znení: "Pred umiestnením osoby v záchytnej izbe posúdi jej zdravotný stav lekár centrálneho príjmu a rozhodne o vhodnosti umiestnenia osoby v záchytnej izbe." Po vysvetlení pánom ministrom ani tento návrh neodporúčam prijať.</seg>
            </u>
            <u xml:id="ParlaMint-SK_1996-06-19-t1m16.u606" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u606.p1">Prosím, prezentujme sa, hlasujme s odporúčaním návrh neprijať. <note type="narrative">Hlasovanie.</note> Prezentovalo sa 110 poslancov. Za návrh hlasovalo 23 poslancov. Proti návrhu hlasovalo 66 poslancov. Hlasovania sa zdržalo 19 poslancov. Nehlasovali 2 poslanci. Tento návrh poslanca Šagáta sme neprijali.</seg>
            </u>
            <u xml:id="ParlaMint-SK_1996-06-19-t1m16.u607" who="#MartaAibeková.1947" ana="#regular">
               <seg xml:id="ParlaMint-SK_1996-06-19-t1m16.u607.p1">Vážený pán predseda, hlasovali sme o všetkých pozmeňujúcich a doplňujúcich návrhoch, ktoré odzneli v rozprave a boli v spoločnej správe. Môžeme hlasovať o zákone ako celku.</seg>
            </u>
            <u xml:id="ParlaMint-SK_1996-06-19-t1m16.u608" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u608.p1">Pán poslanec Ásványi, pri hlasovaní nie sú faktické poznámky. <vocal type="noise"><desc>Hlas zo sály.</desc></vocal> Nech sa páči.</seg>
            </u>
            <u xml:id="ParlaMint-SK_1996-06-19-t1m16.u609" who="#LászlóÁsványi.1925" ana="#regular">
               <seg xml:id="ParlaMint-SK_1996-06-19-t1m16.u609.p1">Ďakujem. Pani spravodajkyňa, nehlasovalo sa o druhej alternatíve môjho návrhu § 11 ods. 1.</seg>
            </u>
            <u xml:id="ParlaMint-SK_1996-06-19-t1m16.u610" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u610.p1">Pán poslanec, povedal som, že hlasujeme aj o druhej alternatíve. Bol to návrh pani poslankyne a pri hlasovaní bolo 29 hlasov za, ostatní boli proti a zdržali sa.</seg>
            </u>
            <u xml:id="ParlaMint-SK_1996-06-19-t1m16.u611" who="#LászlóÁsványi.1925" ana="#regular">
               <seg xml:id="ParlaMint-SK_1996-06-19-t1m16.u611.p1">Nemôže to byť, prosím, to sú dve rôzne veci.</seg>
            </u>
            <u xml:id="ParlaMint-SK_1996-06-19-t1m16.u612" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u612.p1">Nie sú to dve rôzne veci, ale aby ste boli spokojný, dáme ešte teraz hlasovať o druhej alternatíve návrhu pána poslanca Ásványiho. Týka sa § 11 ods. 1, kde navrhuje, aby sa úhrada robila z rezerv vlády. Prosím, prezentujme sa a hlasujme.</seg>
            </u>
            <u xml:id="ParlaMint-SK_1996-06-19-t1m16.u613" who="#MartaAibeková.1947" ana="#regular">
               <seg xml:id="ParlaMint-SK_1996-06-19-t1m16.u613.p1">Svoje stanovisko som už povedala. Neodporúčam to prijať.</seg>
            </u>
            <u xml:id="ParlaMint-SK_1996-06-19-t1m16.u614" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u614.p1">Pani spravodajkyňa návrh neodporúča prijať. <note type="narrative">Hlasovanie.</note> Prezentovalo sa 107 poslancov. Za návrh hlasovalo 33 poslancov. Proti návrhu hlasovalo 71 poslancov. Hlasovania sa zdržali 2 poslanci. Nehlasoval 1 poslanec. Podľa ustanovenia § 26 ods. 1 zákona o rokovacom poriadku Národnej rady Slovenskej republiky budeme hlasovať o návrhu zákona ako celku s doplnkami a zmenami, ktoré sme prijali. Prosím, prezentujme sa a hlasujme.</seg>
            </u>
            <u xml:id="ParlaMint-SK_1996-06-19-t1m16.u615" who="#MartaAibeková.1947" ana="#regular">
               <seg xml:id="ParlaMint-SK_1996-06-19-t1m16.u615.p1">Odporúčam zákon prijať.</seg>
            </u>
            <u xml:id="ParlaMint-SK_1996-06-19-t1m16.u616" who="#JánDucký.1944" ana="#regular">
               <seg xml:id="ParlaMint-SK_1996-06-19-t1m16.u616.p1">Vážený pán predseda, vážené pani poslankyne, vážení páni poslanci, vládny návrh zákona Národnej rady Slovenskej republiky o reklame, ktorý sa vám predkladá na schválenie, bol vypracovaný na základe uznesenia vlády Slovenskej republiky z 31. 8. 1995 číslo 651. Podnetom na prijatie tohto uznesenia vlády bolo uznesenie Národnej rady Slovenskej republiky, ktorá svojím uznesením z 26. 6. 1995 číslo 153 neschválila poslanecký návrh zákona o regulácii reklamy a požiadala vládu predložiť návrh tohto zákona Národnej rade Slovenskej republiky do 30. 9. 1995. Návrh zákona, ktorý som na základe citovaného uznesenia vlády predložil vláde v októbri 1995, bol po prerokovaní v Legislatívnej rade vlády Slovenskej republiky v decembri uplynulého roku vrátený na dopracovanie. Nové znenie návrhu zákona prerokované v legislatívnej rade v marci tohto roku bolo vrátené s tým, že je potrebné vypracovať ďalšie nové znenie v dvoch alternatívach. Jednu alternatívu s absolútnym zákazom reklamy tabakových výrobkov a druhú alternatívu upravujúcu obmedzenia reklamy tabakových výrobkov. Vláda Slovenskej republiky na svojom zasadnutí 30. 4. tohto roku schválila uznesením číslo 295 alternatívu obsahujúcu zákaz reklamy tabakových výrobkov, ktorá ako vládny návrh zákona bola predložená Národnej rade Slovenskej republiky. Predložený vládny návrh zákona o reklame predstavuje z legislatívneho hľadiska zákon s generálnou suverenitou v oblasti reklamy. Návrh zákona v úvodných ustanoveniach definuje účel zákona, vymedzuje základné pojmy ako reklama, nosič informácií, produkt, skrytá reklama, podprahové vnímanie. Definuje tiež činnosti a aktivity, ktoré sa na účely tohto zákona považujú za reklamu, ale aj tie, ktoré v skutočnosti reklamou podľa tohto zákona nie sú. V ustanoveniach vo všeobecných požiadavkách na reklamu zákon ustanovuje podmienky šírenia reklamy právnickými a fyzickými osobami, upravuje etické požiadavky na reklamu, ochranu osobnosti a vlastníckych práv, ako aj ochranu maloletých. Z vecného hľadiska je najvýznamnejšie ustanovenie § 6, ktorým sa zakazuje reklama tabakových výrobkov, alkoholických nápojov a iných návykových látok, liečiv, ktoré obsahujú omamné, psychotropné a iné návykové látky, strelných zbraní a streliva s výnimkou zbraní a streliva určených na športové použitie - poľovníctvo, historických zbraní a reklamy zbraní a streliva určených pre odborných pracovníkov rezortu ministerstva obrany a vnútra. S ohľadom na skutočnosť, že šírenie reklamy je riešené čiastkovými úpravami v takých zákonoch, ako je zákon o prevádzkovaní rozhlasového a televízneho vysielania <note type="comment">zákon číslo 468/1991 Zb.</note>, podobne zákon o audiovízii <note type="comment">zákon Národnej rady Slovenskej republiky číslo 1/1996 Z. z)., zákon o ochrane spotrebiteľa (zákon číslo 634/1992 Zb.</note>, zákon o potravinách <note type="comment">zákon Národnej rady Slovenskej republiky číslo 152/1995 Z. z.</note>, návrh zákona šírenie reklamy podrobnejšie neupravuje, ale odkazuje na tieto zákony s tým, že sa majú aplikovať v znení všeobecných ustanovení tohto zákona. Z rovnakého dôvodu ako úprava šírenia reklamy je riešená aj otázka dozoru nad dodržiavaním zákona. Navrhovaným zákonom sa nezriaďuje osobitný orgán dozoru nad dodržiavaním predpisov o reklame, ale pre úplnosť len vymenúva orgány dozoru, ktoré vykonávajú dozornú činnosť nad dodržiavaním predpisov o reklame, o rozsahu zákonom vymedzených kompetencií. Aby niektorá oblasť šírenia reklamy nezostala nepokrytá, zákon splnomocňuje Slovenskú obchodnú inšpekciu vykonávať dozor nad nedodržiavaním predpisov o reklame tam, kde ho nevykonávajú v zákone uvedené orgány dozoru. Zákon sa zaoberá aj vzťahmi medzi občianskymi a profesijnými združeniami na ochranu etiky reklamy a orgánmi dozoru na dodržiavanie predpisov o reklame. Dovoľte mi - na porovnanie predloženého vládneho návrhu zákona o reklame - oboznámiť vás s právnym stavom úpravy reklamy v zahraničí. V štátoch Európskej únie reklama nie je komplexne právne upravená a Európska únia doteraz nevydala záväzný predpis, ktorý by zaväzoval členské štáty k zákazu reklamy tabakových výrobkov. Smernica 84/450/EHS, ktorá je zatiaľ jediným záväzným predpisom v oblasti reklamy Európskej únie, zaväzuje členské štáty na harmonizáciu predpisov len pokiaľ ide klamlivú reklamu. Pripravovaný návrh dodatku k tejto smernici označený ako COM <note>90 141 FINAL SIN</note> obsahuje obmedzenia reklamy len niektorých produktov, medzi ktorými sú aj tabakové výrobky. Rovnako Európsky dohovor o bezhraničnej televízii, ku ktorému pristúpila vláda Slovenskej republiky v marci tohto roku, zakazuje šírenie reklamy tabakových výrobkov v televízii v čase od 6.00 do 22.00 hodiny. V zahraničí sa všeobecne uplatňuje forma kódexov v etike reklamy, ktoré subjekty reklamy plne rešpektujú. Zo susedných štátov: V Českej republike zákon o regulácii reklamy, vydaný v roku 1995, obsahuje zákaz reklamy tabakových výrobkov v televíznom vysielaní v čase od 6.00 do 22.00 hodiny a obsahuje niektoré obmedzenia z titulu ochrany maloletých a zdravia občanov. V Maďarsku zákon z roku 1978 o vnútornom obchode zakazuje reklamu, ktorá propaguje spotrebu tabakových výrobkov. Takto formulovaný zákon umožňuje v praxi jeho obchádzanie. Poľská zákonná úprava reklamy obsahuje len zákaz reklamy tabakových výrobkov v rozhlase a televízii v reláciách vysielaných pre osoby mladšie ako 18 rokov. V dňoch 12. a 13. júna tohto roku prerokovali predložený návrh zákona výbory Národnej rady Slovenskej republiky. S výsledkami prerokovania budete oboznámení. Vláda Slovenskej republiky si je vedomá, že schválením predloženého vládneho návrhu zákona Národnou radou Slovenskej republiky sa vytvorí v Slovenskej republike jeden z najprísnejších právnych režimov v oblasti reklamy tabakových výrobkov a alkoholických nápojov, ale v záujme ochrany zdravia našich občanov odporúča predložený vládny návrh zákona schváliť s účinnosťou od 1. septembra 1996. Ďakujem.</seg>
            </u>
            <kinesic type="applause">
               <desc>Potlesk.</desc>
            </kinesic>
            <u xml:id="ParlaMint-SK_1996-06-19-t1m16.u617" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u617.p1">Ďakujem pekne pánu ministrovi Duckému. Prosím spoločného spravodajcu výborov pána poslanca Vanka, aby podal správu o výsledku prerokovania vládneho návrhu zákona vo výboroch Národnej rady Slovenskej republiky. Nech sa páči, máte slovo.</seg>
            </u>
            <u xml:id="ParlaMint-SK_1996-06-19-t1m16.u618" who="Vanko, M." ana="#regular">
               <seg xml:id="ParlaMint-SK_1996-06-19-t1m16.u618.p1">Vážený pán predsedajúci, vážený pán minister, vážené kolegyne, vážení kolegovia, vážení hostia, dovoľte mi predniesť spoločnú správu príslušných výborov o výsledku prerokovania vládneho návrhu zákona Národnej rady Slovenskej republiky o reklame, tlač 414. Vládny návrh zákona o reklame pridelil predseda Národnej rady Slovenskej republiky rozhodnutím číslo 990 z 20. mája 1996 na prerokovanie Ústavnoprávnemu výboru Národnej rady Slovenskej republiky, Výboru Národnej rady Slovenskej republiky pre financie, rozpočet a menu, Výboru Národnej rady Slovenskej republiky pre hospodárstvo, privatizáciu a podnikanie, Výboru Národnej rady Slovenskej republiky pre pôdohospodárstvo, Výboru Národnej rady Slovenskej republiky pre zdravotníctvo a sociálne veci, Výboru Národnej rady Slovenskej republiky pre obranu a bezpečnosť, Výboru Národnej rady Slovenskej republiky pre vzdelanie, vedu, kultúru a šport a Výboru Národnej rady Slovenskej republiky pre životné prostredie a ochranu prírody v lehote do 14. júna 1996. Súčasne ako príslušný výbor určil Výbor Národnej rady Slovenskej republiky pre hospodárstvo, privatizáciu a podnikanie na skoordinovanie stanovísk výborov Národnej rady Slovenskej republiky s tým, že sa skoordinované stanoviská výborov Národnej rady Slovenskej republiky premietnu v spoločnej správe výborov Národnej rady Slovenskej republiky. Určené výbory Národnej rady Slovenskej republiky vládny návrh zákona prerokovali v určenej lehote. Ústavnoprávny výbor Národnej rady Slovenskej republiky, Výbor Národnej rady Slovenskej republiky pre hospodárstvo, privatizáciu a podnikanie, Výbor Národnej rady Slovenskej republiky pre obranu a bezpečnosť a Výbor Národnej rady Slovenskej republiky pre životné prostredie a ochranu prírody neprijali uznesenie k vládnemu návrhu zákona Národnej rady Slovenskej republiky o reklame, lebo podľa § 48 ods. 1 zákona Slovenskej národnej rady číslo 44/1989 Zb. o rokovacom poriadku Slovenskej národnej rady v znení neskorších predpisov nevyslovila s ním súhlas nadpolovičná väčšina všetkých členov príslušného výboru Národnej rady Slovenskej republiky. Výbor Národnej rady Slovenskej republiky pre financie, rozpočet a menu, Výbor Národnej rady Slovenskej republiky pre pôdohospodárstvo, Výbor Národnej rady Slovenskej republiky pre zdravotníctvo a sociálne veci a Výbor Národnej rady Slovenskej republiky pre vzdelanie, vedu, kultúru a šport odporúčajú Národnej rade Slovenskej republiky vládny návrh zákona schváliť s pozmeňujúcimi a doplňujúcimi návrhmi na úpravu. Jednotlivé návrhy nebudem čítať, máte ich v spoločnej správe. Chcel by som len povedať, ktoré budem ako spoločný spravodajca odporúčať, a ktoré nebudem odporúčať na prijatie. Na prijatie budem odporúčať tieto body, teda pozmeňujúce a doplňujúce návrhy: 1, 2, 3, 4, 5, 9, 10 a 11. Tieto budem odporúčať na prijatie. Na neprijatie budem odporúčať body spoločnej správy 6, 7 a 8. Ak nebudú k jednotlivým pozmeňujúcim návrhom pripomienky, ako spoločný spravodajca dám o nich hlasovať spoločne. Ak k niektorému bodu budú pripomienky, vyberiem ho na osobitné hlasovanie. Pán predsedajúci, to je všetko. Hlásim sa ako spoločný spravodajca prvý do rozpravy.</seg>
            </u>
            <u xml:id="ParlaMint-SK_1996-06-19-t1m16.u619" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u619.p1">Ďakujem pekne. Prvý do rozpravy? Nech sa páči. Ďakujem pánu poslancovi Vankovi a prosím, aby začal teraz v rozprave prvý. Týmto otváram rozpravu o štvrnástom bode programu. Nech sa páči.</seg>
            </u>
            <u xml:id="ParlaMint-SK_1996-06-19-t1m16.u620" who="Vanko, M." ana="#regular">
               <seg xml:id="ParlaMint-SK_1996-06-19-t1m16.u620.p1">Vážené kolegyne, kolegovia, prepáčte mi, teraz som si spomenul, že som nevymenoval výbory, ktoré sa touto problematikou zaoberali a ktoré podpísali predsedovia výborov, urobím to dodatočne. V spoločnej správe na strane číslo 6 je osem výborov, ktoré sa touto problematikou zaoberali. Vo výboroch väčšinou prebehli, podľa informácií, ktoré som dostal, diskusie, ktoré rozobrali danú problematiku a výsledky prerokovania sa prejavili v pozmeňujúcich a doplňujúcich návrhoch. Dovolil by som si dať ešte dva pozmeňujúce návrhy. Prvý je, aby z § 6 bolo vypustené písmeno d), to znamená celá časť o strelných zbraniach atď. To je jeden môj návrh. Ak bude potrebné, tak ho potom vysvetlím. Druhý návrh: v § 8 doplniť nové písmeno f), ktoré by znelo: "okresné úrady podľa osobitných predpisov". Niektoré činnosti v oblasti reklamy by boli veľmi jednoducho skontrolované alebo kontrolovateľné okresnými úradmi, ktoré majú živnostenské oddelenia, prípadne ďalšie kompetencie, a v tomto prípade by bolo možné, navyše oproti predchádzajúcim orgánom, ktoré dostávajú kompetenciu kontroly, vo veľmi krátkom čase celoplošne na celom území Slovenskej republiky vykonať určitú kontrolu. Ďakujem, to je všetko.</seg>
            </u>
            <u xml:id="ParlaMint-SK_1996-06-19-t1m16.u621" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u621.p1">Ďakujem pekne. Slovo má podpredseda Národnej rady pán Andel. Pripraví sa pán poslanec Lysák.</seg>
            </u>
            <u xml:id="ParlaMint-SK_1996-06-19-t1m16.u622" who="#MariánAndel.1950" ana="#regular">
               <seg xml:id="ParlaMint-SK_1996-06-19-t1m16.u622.p1">Vážený pán predsedajúci, vážený pán minister, milé dámy, vážení páni, dovoľte mi, aby som aj ja predložil niekoľko pozmeňujúcich návrhov k tomuto zákonu. Po prvé, navrhujem z § 2 vypustiť bod 2. Ak by náhodou neprešiel tento môj prvý návrh, potom si dovolím vám predniesť alternatívne znenie § 2 bodu 2, ktorý znie: "Na účely tohto zákona sa za reklamu nepovažuje aj sponzorovanie, inzercia, organizovanie súťaží, bezodplatné poskytovanie vzoriek produktov alebo upomienkových predmetov, obalov alebo poskytovanie iných predmetov a služieb uskutočňované za účelom ovplyvniť spotrebiteľa pri výbere produktov." Po druhé, ak neprejde bod spoločnej správy, ktorý asi neprejde, nakoľko pán spoločný spravodajca ho vo svojom vystúpení navrhol zaradiť medzi tie, ktoré treba neschváliť, navrhujem toto znenie: "Zakazuje sa reklama tabakových výrobkov, alkoholických nápojov a iných návykových látok na týchto nosičoch reklamy: televízne, audiovizuálne a rozhlasové prostriedky, kiná, veľkoplošné nosiče, ako sú billboardy, tributy a periodická tlač. Vážené dámy, vážení páni, som presvedčený, tak ako to tvrdia naši výrobcovia uvedených produktov, že tieto návrhy sú v intenciách vládneho návrhu zákona, nakoľko ide iba o základnú možnosť komerčnej komunikácie so zákazníkom. Pamätáme si tridsiate roky a prohibíciu v USA, kde nielenže bol zákaz reklamy alkoholických nápojov, ale dokonca aj ich výroba. Vieme dobre, že tam niekoľkonásobne stúpla spotreba týchto výrobkov. Sám na sebe viem, že ak mám chuť fajčiť a fajčím tak raz za tri alebo štyri dni, tak si jednoducho zapálim bez toho, aby som pozeral na nejakú reklamu. Som stále športovým funkcionárom a viem si predstaviť, o koľko peňazí by prišli napríklad rôzne telovýchovné organizácie, ale nakoniec i kultúrne zariadenia atď. Niekto môže povedať, že som antihumanista <note>nakoľko je to pravdou, kolega Šagát mi to potvrdí</note>, dávame veľké peniaze na boj proti chorobám, ktoré vznikli v dôsledku týchto návykových prostriedkov, či už sú to cigarety, alkohol atď. Ale skutočne, ak táto reklama nebude, predsa dnes, kto má káblovú televíziu, prípadne satelit, môže chytiť minimálne 20 programov, kde táto reklama jednoducho je a tvrdo sa realizuje. Tak ako povedal pán minister, v podstate dnes prijmeme jeden z najtvrdších zákonov, aký vôbec v Európe existuje. Prepytujem, prečo sme v tomto momente tvrdší alebo pápežskejší ako pápež? Uvedomujem si aj negatívne dôsledky používania - opakujem ešte raz - týchto návykových prostriedkov, ale uvedomujem si aj druhú stranu veci, že v podstate neovplyvníme alebo nebudeme vplývať na to, aby sa zmiernila alebo znížila spotreba tabakových výrobkov, alkoholických nápojov. A na druhej strane si uvedomujem, o koľko peňazí príde táto spoločnosť, koľko detí nepôjde na ihrisko, teda stanú sa ešte drogovo závislejšími, a už teraz je situácia tragická, resp. katastrofálna. Ďakujem veľmi pekne a verím, že moje návrhy podporíte. Ďakujem vám.</seg>
            </u>
            <u xml:id="ParlaMint-SK_1996-06-19-t1m16.u623" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u623.p1">Ďakujem. Slovo má pán poslanec Lysák. Pripraví sa pán poslanec Prokeš. Pán poslanec Šagát - faktická poznámka, nech sa páči.</seg>
            </u>
            <u xml:id="ParlaMint-SK_1996-06-19-t1m16.u624" who="#TiborŠagát.1942" ana="#regular">
               <seg xml:id="ParlaMint-SK_1996-06-19-t1m16.u624.p1">Ďakujem za slovo, pán predsedajúci. K vystúpeniu pána poslanca Andela by som chcel uviesť svoj názor. Viete, je to lákavá a veľmi lacná karta, ak chceme niekoho presvedčiť, že priemysel, ktorý nám produkuje najdlhšie známe drogy - tabak, alkohol, sponzoruje športové podujatia a iné humanitné akcie, a keby to chýbalo, že by vznikla neriešiteľná situácia. To nie je ani slza toho, čo všetko negatívne do spoločnosti prinesie. Žiaľbohu, nemôžem súhlasiť s argumentáciou pána podpredsedu Andela. Dostali ste všetci jeden fundovaný letáčik od skupiny popredných odborníkov, ktorý nebudem opakovať, pravdepodobne ste si prečítali, čo všetko, aké nedozerné miliardové straty vznikajú alkoholom a tabakom. A preto je lacná argumentácia, ktorá dôvodí, čo sa stane, keď nebudeme mať na športové podujatia. Prosím vás pekne, musím tu otvorene povedať, že táto vláda predložila tentokrát dobrý zákon, škoda, že ho pán minister tu predložil ako jeden z najprísnejších a tým ho vlastne spochybnil. A nehnevajte sa, ale pravdepodobne vláda si tentoraz dala poriadne poradiť od odborníkov, aby ho tu predložila. Ak ho tu dnes zmeníte a urobíte z neho iný zákon, ako si to potom vlastne mám vysvetliť? Záchytné izby ste schválili jedným šmahom, hoci je to filozoficky postavené úplne na hlavu, a teraz tu ideme dovoliť reklamu. Prosím vás pekne, pán podpredseda Andel, prepáč mi, že to neovplyvní spotrebu, to je geniálny výrok. Spotrebu to ovplyvňuje stopercentne, keď sa niečo propaguje. Prejdite sa po meste, West a Marlboro vidíte na každom druhom rohu. Ďakujem za pozornosť.</seg>
            </u>
            <kinesic type="applause">
               <desc>Potlesk.</desc>
            </kinesic>
            <u xml:id="ParlaMint-SK_1996-06-19-t1m16.u625" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u625.p1">Ďakujem. Faktická poznámka - pán poslanec Prokeš.</seg>
            </u>
            <u xml:id="ParlaMint-SK_1996-06-19-t1m16.u626" who="#JozefProkeš.1950" ana="#regular">
               <seg xml:id="ParlaMint-SK_1996-06-19-t1m16.u626.p1">Ďakujem, pán predsedajúci. Pánu kolegovi Šagátovi by som len rád pripomenul geniálne rozhodnutie federálnej vlády zastaviť zbrojnú výrobu na Slovensku. Nemyslím si, že by sa tým spotreba zbraní na svete znížila. Čo sa týka reklamy, o ktorej sa tu hovorí, a konkrétne o tabakových výrobkoch, ale aj iných výrobkoch, treba povedať jednu vec. Pozrime sa, ako dopadli tie krajiny, ktoré zaviedli takéto zákony. Skutočne nedošlo k zníženiu spotreby tabakových výrobkov, ale spotreba sa podstatne presunula na zahraničné, dovážané výrobky a odrazilo sa to tvrdo na domácich výrobkoch. Bohužiaľ, pán kolega Šagát nezobral do úvahy, že napriek akémukoľvek zákonu nedokážeme u nás zastaviť satelitné vysielanie, nedokážeme zastaviť dovoz časopisov zo zahraničia, pretože je to v medzinárodných zmluvách, a tam všade táto reklama je. Jediné, čo dosiahneme, je to, že nebude reklama domácich výrobcov. To znamená, že to bude mať dosah predovšetkým na štátny rozpočet v príjmoch od domácich výrobcov z platenia daní a podobne. Skutočne mi je nesmierne ľúto, zo zdravotníckeho hľadiska plne chápem pána poslanca Šagáta, že hovorí v najlepšej viere, ale, bohužiaľ, psychologickú a ekonomickú stránku vôbec nezobral do úvahy. Ďakujem.</seg>
            </u>
            <u xml:id="ParlaMint-SK_1996-06-19-t1m16.u627" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u627.p1">Ďakujem. Pán podpredseda Andel.</seg>
            </u>
            <u xml:id="ParlaMint-SK_1996-06-19-t1m16.u628" who="#MariánAndel.1950" ana="#regular">
               <seg xml:id="ParlaMint-SK_1996-06-19-t1m16.u628.p1">Ďakujem za slovo. Pán kolega, skutočne som ťa volal, aby si mi povedal, koľko nákladov dáva tento štát na liečenie neduhov, ktoré vznikajú práve z používania týchto návykových prostriedkov, či je to alkohol, tabakové výrobky a niektoré ďalšie. Súhlasím, takisto som čítal ten plagátik, ktorý vlastne dostal každý poslanec. Chcel som len ostať reálny, skutočne, a nehovoril som iba o športe. Iste, možno to ovplyvní spotrebu, ale minimálne, skús si dať urobiť serióznu analýzu, či to zníži spotrebu tabakových a alkoholických výrobkov aspoň o 5 % - pochybujem o tom, ani o toľko percent nie. Na druhej strane, ako povedal kolega Prokeš, ale nechcem sa opakovať, aj ja som to povedal vo svojom vystúpení, či chceme, alebo nechceme, dnes na naše vedomie pôsobia médiá zo zahraničia, ktoré jednoducho tak či onak tento náš zákon budú neutralizovať, iba to som povedal. Súhlasím s tým, aj s tým, čo je na tom plagátiku napísané. Preboha, nerob zo mňa antihumanistu, ale chcem byť reálny človek. To je všetko.</seg>
            </u>
            <u xml:id="ParlaMint-SK_1996-06-19-t1m16.u629" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u629.p1">Ďakujem. Rád by som predsa len povedal jednu malú poznámku. Urobilo sa tu aj porovnanie o opačnom pôsobení toho zákona, ktorý zakazoval v USA požívanie alkoholu. Chcem upozorniť, že je to neporovnateľné. Zakázať reklamu a zakázať niektoré látky je predsa len, povedal by som, psychologický posun, aj argumentačný posun, priatelia. Nechceme zakázať to, čo je v podstate už holým spoločenským faktom, že veľká časť obyvateľstva je jednoducho orientovaná na tieto návykové látky. Ale fakt je ten, že reklama je veľmi tvrdý a podvedomý nástroj a že by sme mali predsa len zvážiť, či naozaj pustíme reklamu aj do tejto oblasti, alebo nie. Ďakujem. Pán poslanec Roman, nech sa páči, faktická poznámka.</seg>
            </u>
            <u xml:id="ParlaMint-SK_1996-06-19-t1m16.u630" who="#ĽubomírRoman.1944" ana="#regular">
               <seg xml:id="ParlaMint-SK_1996-06-19-t1m16.u630.p1">Chcel by som podporiť to, čo hovoril pán podpredseda Andel, pretože zmenou § 6, ako on navrhuje, teda zákazom reklamy alkoholických nápojov a tabakových výrobkov v rozhlase, televízii, kinách, na billboardoch, v periodickej tlači vlastne eliminujeme reklamu a ostane nám len tzv. prezentácia výrobku. A prezentácia výrobku je niečo iné, samozrejme, ako masová reklama. Čiže je tam spôsob toho celého, ako z toho vykĺznuť a nerobiť veľkú reklamu tabakovým výrobkom a alkoholickým nápojom. Pretože ak zakážeme aj prezentáciu výrobku, tak sa dostaneme do rozporu s obchodným zákonníkom o informácii výrobku. To je prvá vec. Druhá vec - pivo alebo cigarety nie sú u nás zakázané, to znamená, že výrobcovia majú právo informovať o svojich výrobkoch. A tretie je to, o čom hovoril aj kolega Prokeš, že na to doplatia len slovenskí výrobcovia, pretože nebudú môcť informovať o svojich výrobkoch, a tým vlastne nastane pretlak zahraničných výrobkov, zahraničných cigariet, zahraničného piva atď. České médiá, ktoré tu majú veľkú čítavosť a zároveň aj, povedzme, sledovateľnosť <note>televízna stanica Nova</note>, vlastne pracujú bez zákazu tejto reklamy, to znamená, že tá reklama sa k nám dostane. Čiže ide len o prezentáciu výrobku. Takisto podporujem aj návrh pána podpredsedu Andela zrušiť v § 2 ods. 2, teda za reklamu nepovažovať sponzorovanie, organizovanie súťaží s cieľom informovať spotrebiteľa. Ďakujem.</seg>
            </u>
            <u xml:id="ParlaMint-SK_1996-06-19-t1m16.u631" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u631.p1">Ďakujem. Predseda výboru pán Haťapka, nech sa páči.</seg>
            </u>
            <u xml:id="ParlaMint-SK_1996-06-19-t1m16.u632" who="#KamilHaťapka.1932" ana="#regular">
               <seg xml:id="ParlaMint-SK_1996-06-19-t1m16.u632.p1">Vážený pán predseda, vážené kolegyne, kolegovia, možno sa budete diviť, čo teraz poviem, ale musím podporiť názor a návrh pána podpredsedu Andela. Som za to vypustiť v § 2 bod 2, resp. ho upraviť, tak ako povedal on, aby ostalo proste sponzorovanie, pretože vieme, aké sú dnes problémy s financiami v telovýchove, športe a kultúre. Štát samotný nemá finančné prostriedky, aby dotoval telovýchovu a šport v plnom rozsahu, tak ako by mal, a na druhej strane zakážeme sponzorovanie. Chcel by som sa opýtať, ako je to s reklamou napríklad pri veľkých prenosoch majstrovstiev sveta alebo Európy, kde je normálne v televízii propagovaný napríklad Jägermeister a iné zahraničné výrobky, tabakové alebo alkoholické. Môžeme teda propagovať zahraničné, ale domáce sa vôbec nemôžu. Ide mi vyslovene o sponzoring, a preto som toho názoru a budem podporovať návrh pána podpredsedu Andela. A takisto v § 6 ods. a), tak ako ho predniesol. Ďakujem.</seg>
            </u>
            <u xml:id="ParlaMint-SK_1996-06-19-t1m16.u633" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u633.p1">Ďakujem pekne. Predseda výboru pán Maxon - faktická poznámka.</seg>
            </u>
            <u xml:id="ParlaMint-SK_1996-06-19-t1m16.u634" who="#MiroslavMaxon.1951" ana="#regular">
               <seg xml:id="ParlaMint-SK_1996-06-19-t1m16.u634.p1">Ďakujem pekne za slovo. Využijem svoju faktickú poznámku aj na pozmeňujúci návrh, ale ak dovolíte, predsa len by som uviedol niekoľko skutočností, ktoré súvisia s legislatívnym postupom a s tvorbou tohto vládneho návrhu zákona. Od pána poslanca Šagáta sme dostali stanovisko, že sme konečne dostali dobrý návrh, okolo ktorého chceme teraz zbytočne otvárať diskusiu. Samozrejme, týka sa predovšetkým ustanovenia o možnosti povolenia reklamy za určitých podmienok na tabak a tabakové výrobky. Kto čítal dôvodovú správu k tomuto návrhu zákona, nemohla mu ujsť skutočnosť, že sa vlastne tento zákon procedurálne zdržal aj preto, že Legislatívna rada vlády tento zákon vrátila. Vrátila ho s tým, aby sa vypustil zákaz reklamy tabakových výrobkov a nakoniec bol v takomto znení opätovne predložený do Legislatívnej rady vlády a Legislatívna rada sa rozhodla, že dá tento zákon na posúdenie vlády v dvoch alternatívach. Nakoniec vláda rozhodla o absolútnom zákaze reklamy. Takže istá variabilita a stanovisko Legislatívnej rady vlády nebolo absolútne jednoznačné, čiže naozaj nevidím dôvod, aby sme nemohli o tom viesť polemiku a diskutovať o tomto probléme. Môj pozmeňujúci návrh sa týka § 6 písm. a) a b). Písmeno a) by znelo: "tabakových výrobkov, alkoholických nápojov okrem piva v televíznom a rozhlasovom vysielaní, pri výrobe a pri uvádzaní audiovizuálnych diel, na veľkoplošných nosičoch a v periodickej tlači". A písmeno b): "iných návykových látok" s odkazom na číslo 7, to znamená identický návrh ako je pod bodom 7 spoločnej správy s tým, že odporúčam doplniť "okrem piva", pretože predovšetkým v tejto oblasti môžeme diskutovať o prospešnosti alebo škodlivosti piva. Všeobecne sa hovorí, že pivo v normálnych dávkach je pre ľudský organizmus, povedal by som, prospešné alebo má teda aj isté pozitívne účinky. Ale, prosím vás pekne, pokiaľ ide o vzťah k Českej republike - Česká republika je veľkým exportérom piva na Slovensko a ich zákon o reklame jednoznačne povoľuje reklamovať pivo a na Slovensku, ak by sme našim výrobcom túto možnosť nedali, tak by to možno bol ich ďalší handicap. To bol môj pozmeňujúci návrh. A ešte raz zdôrazňujem, že nevidím dôvod, prečo by sme nehovorili o probléme aj vo vzťahu k sponzoringu, samozrejme, každý máme istý osobný názor na možnosť reklamy, ale ak vylúčime televíziu, rozhlas, veľkoplošné nosiče, tak reklama nie je taká masívna a môže byť z hľadiska súčasnej ekonomickej situácie v oblasti športu a kultúry istým spôsobom prospešná, ako aj z hľadiska ich účasti na sponzorstve v tejto oblasti.</seg>
            </u>
            <kinesic type="applause">
               <desc>Potlesk.</desc>
            </kinesic>
            <u xml:id="ParlaMint-SK_1996-06-19-t1m16.u635" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u635.p1">Ďakujem pekne. Pán poslanec Šagát - faktická poznámka.</seg>
            </u>
            <u xml:id="ParlaMint-SK_1996-06-19-t1m16.u636" who="#TiborŠagát.1942" ana="#regular">
               <seg xml:id="ParlaMint-SK_1996-06-19-t1m16.u636.p1">Ďakujem za slovo, pán predsedajúci. Vážený pán predseda Maxon, ak ste to pochopili tak, že považujem túto diskusiu za zbytočnú, ide o hlboké nedorozumenie, pretože akúkoľvek diskusiu o ktoromkoľvek probléme nikdy nepovažujem za zbytočnú. Teda neviem, ako ste to pochopili. Pokiaľ ide o meritum veci, opäť ste oslabili ten zákon. Hovoríte, že Legislatívna rada vlády dala dve alternatívy. Ale Legislatívna rada vlády posudzovala tento zákon po právnej stránke, vecnú náplň zdravotného aspektu, ktorý má plniť tento zákon <note>pravdepodobne aj zdravotný aspekt</note>, nemôže postihnúť právnik, nehnevajte sa. Ale, žiaľbohu, vy ste vystúpili dosť odvážne, pán predseda Maxon, keď ste povedali, že neviete o tom, či je pivo zdraviu škodlivé, ak sa používa v správnych dávkach. Iste. Čo to je správna dávka? Vedeli by ste citovať jednu jedinú kontrolovanú klinickú štúdiu, ktorá by toto vaše tvrdenie dokázala? Ak viete, pán predseda, bol by som rád, keby ste parlamentu citovali odborný časopis, v ktorom to vyšlo. To by bolo výborné. Pravdepodobne aj minulý reprezentačný tréner pán poslanec Haťapka mi dá za pravdu v tom, že napríklad tvrdenie, ktoré niekedy propagovalo, aký je alkohol výborný rehydratačný nápoj po športovom výkone, sa teraz úplne zamietlo. Pretože alkoholdehydrogenáza sa používa na metabolizovanie alkoholu, ktorý je v pive, a nie na kyselinu mliečnu, ktorá sa hromadí vo svale počas výkonu. Prosím vás pekne, fungujú tu lobbizmy firiem, ktoré sa chcú cez tento zákon predsa len umiestniť na trhu, však si to povedzme. Ak ste sa dohodli, dajte tie pozmeňujúce návrhy a odhlasujte si ich. Aj pán Prokeš vyvracia to, čo povedal pán podpredseda Húska. Prohibícia je zakázanie užívania. Tu sa nezakazuje užívanie, nehnevajte sa. Frekvencia upomínania "tu som, môžeš po mne siahnuť" je to, čo vám bude vo vedomí fungovať, ani nebudete vedieť ako. Je to tak, ako keď prídete do samoobsluhy a zrazu si kúpite, nechcem povedať to, čo sa tak veľmi často propaguje v televízii, tak dajme tomu OMO. Ani neviete, prídete domov a zistíte - "preboha, čo som to urobil, kúpil som OMO?" Alebo aj iné veci. Ak vláda tu predkladá tvrdý zákon, ja viem, pán minister, že, vy by ste tu mali, povedal by som, obhajovať to predpolie vlastnou hruďou, a nie povedať, že je najprísnejší, lebo tým vlastne hovoríme, že prečo by sme my mali byť najprísnejší. A jednu otázku vám, ktorí sa vyznáte v ekonomike: Kto drží aký podnik, v akých rukách je tabakový priemysel na Slovensku, v akých je rukách, kto ho má kúpený? Ako to vlastne je? Je to slovenský výrobca? Presne to neviem, možno vy to budete vedieť podľa toho, ktorí výrobcovia vás oslovili. Mňa neoslovili, lebo vedeli, že u mňa nepochodia. Prosím vás pekne, vážená snemovňa, hlasujete o niečom, čo sa zdá, že by mohlo podporovať šport a kultúru. Ale viete čo? Tento štát musí vytvárať podmienky na financovanie týchto aktivít inými zdrojmi, ako je reklama.</seg>
            </u>
            <u xml:id="ParlaMint-SK_1996-06-19-t1m16.u637" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u637.p1">Ďakujem. Pán poslanec Švec - faktická poznámka.</seg>
            </u>
            <u xml:id="ParlaMint-SK_1996-06-19-t1m16.u638" who="#JurajŠvec.1938" ana="#regular">
               <seg xml:id="ParlaMint-SK_1996-06-19-t1m16.u638.p1">Ďakujem, pán podpredseda. Z hľadiska pragmatického pohľadu si myslím, že si treba uvedomiť, že abúzus z nikotímu a abúzus z alkoholu sú dva diametrálne odlišné procesy, s dvoma diametrálne odlišnými vplyvmi na zdravotný stav užívateľov týchto drog. Veľmi by som sa prihováral za to, aby sme zakázali reklamu tabakových výrobkov, pretože fajčenie jednoznačne vždy a za všetkých okolností poškodzuje zdravie. Pri alkoholizme je problém trošku iný. Alkoholizmus je spoločenský jav, ktorý vyplýva zo sociálnych problémov obyvateľstva. Domnievam sa, že užívanie napríklad vína v malých dávkach je zdraviu prospešné a dnes existujú štúdie, pán docent Šagát, ktoré hovoria, že malé dávky veľmi kvalitných vín majú protisklerotizačný efekt. <kinesic type="applause"><desc>Potlesk.</desc></kinesic> Myslím si skôr, že by sme mali obmedziť reklamu alkoholických nápojov s obsahom alkoholu nad 20 % a navrhujem, aby v § 6 ods. 2 bol doplnok: "alkoholických nápojov s obsahom vyšším ako 20 % a iných návykových látok". Ďakujem.</seg>
            </u>
            <u xml:id="ParlaMint-SK_1996-06-19-t1m16.u639" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u639.p1">Ďakujem. Pán minister, chcete vstúpiť do debaty? Nech sa páči, objektívne.</seg>
            </u>
            <u xml:id="ParlaMint-SK_1996-06-19-t1m16.u640" who="#JánDucký.1944" ana="#regular">
               <seg xml:id="ParlaMint-SK_1996-06-19-t1m16.u640.p1">Vážený pán poslanec Šagát, na vlastnej hrudi som ten zákon doniesol do vlády aj do parlamentu a nemyslím si, že poznámka alebo informácia o tom, že je najprísnejší, je na škodu, pretože poslanecký zbor má právo vedieť, akej relácie je právna norma, ktorú má prijímať vo vzťahu k ostatným okolitým štátom alebo zvyklostiam, ktoré vládnu svetom. Takže obhajujem vládny návrh zákona, i keď z úradu odišli dva návrhy, ale povinnosť mi tak káže, sám som nefajčiar, ale to ešte neznamená, že by som sa mal k tomu vyjadrovať nejakým iným spôsobom. Nepredpokladám, že by bola na škodu informácia o tom, že je prísny. Ďakujem.</seg>
            </u>
            <u xml:id="ParlaMint-SK_1996-06-19-t1m16.u641" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u641.p1">Ďakujem. Faktická poznámka - predseda výboru pán Brňák.</seg>
            </u>
            <u xml:id="ParlaMint-SK_1996-06-19-t1m16.u642" who="#PeterBrňák.1959" ana="#regular">
               <seg xml:id="ParlaMint-SK_1996-06-19-t1m16.u642.p1">Ďakujem pekne, pán predsedajúci. Dovoľte aj mne uviesť jednu poznámku v tomto reklamnom mlyne, ktorý tu v súčasnosti prebieha. Myslím si, že z ľudského, teda z prirodzeného hľadiska akékoľvek zdôvodňovanie ekonomickej výnosnosti tabakových a alkoholových výrobkov svojou povahou má protiľudský a sebazničujúci charakter. Myslím si, že celú túto otázku treba posúdiť ani nie na základe lobbistických záujmov, ale skôr z principiálneho postoja. Ďakujem.</seg>
            </u>
            <u xml:id="ParlaMint-SK_1996-06-19-t1m16.u643" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u643.p1">Ďakujem pekne. Faktická poznámka - predseda výboru pán Haťapka.</seg>
            </u>
            <u xml:id="ParlaMint-SK_1996-06-19-t1m16.u644" who="#KamilHaťapka.1932" ana="#regular">
               <seg xml:id="ParlaMint-SK_1996-06-19-t1m16.u644.p1">Chcel by som priznať pánu doktorovi Šagátovi, že vždy po etape som namiesto uspávacích práškov dával 10-stupňové pivo a veľmi dobre potom spali. <vocal type="laughter"><desc>Smiech.</desc></vocal> A ešte by som chcel povedať, že teraz som bol v nemocnici, ležal som tam vyše týždňa s obličkovou kolikou a páni doktori mi predpísali, že mám piť pivo.</seg>
            </u>
            <u xml:id="ParlaMint-SK_1996-06-19-t1m16.u645" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u645.p1">Ďakujem. Pán poslanec Mikloško - faktická poznámka.</seg>
            </u>
            <u xml:id="ParlaMint-SK_1996-06-19-t1m16.u646" who="#FrantišekMikloško.1947" ana="#regular">
               <seg xml:id="ParlaMint-SK_1996-06-19-t1m16.u646.p1">Chcem len povedať, že tento zákon je svojím znením diskriminačný dokonca aj voči nám kresťanským demokratom. <vocal type="laughter"><desc>Smiech.</desc></vocal> Totiž, ak si prečítate bibliu, tam jasne píše sv. Pavol Timotejovi: "A nezabudni si sem-tam vypiť aj pohár dobrého vína." Ak má byť zakázaná úplná reklama vín, tak sa nebude môcť v televízii a rozhlase hovoriť ani o biblii, a to zase už prosím nie.</seg>
            </u>
            <kinesic type="applause">
               <desc>Potlesk.</desc>
            </kinesic>
            <u xml:id="ParlaMint-SK_1996-06-19-t1m16.u647" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u647.p1">Nech sa páči, pán poslanec Prokeš.</seg>
            </u>
            <u xml:id="ParlaMint-SK_1996-06-19-t1m16.u648" who="#JozefProkeš.1950" ana="#regular">
               <seg xml:id="ParlaMint-SK_1996-06-19-t1m16.u648.p1">Ďakujem, pán predsedajúci. Rád by som len upozornil na jednu skutočnosť, že diskutujeme o niečom úplne inom, ako je v pozadí. Nehovoril som nič, pán poslanec Šagát, o prohibícii. Povedal som, či vieme zakázať dovoz reklamy alkoholických výrobkov zo zahraničia. Ak to nevieme urobiť, tak výsledok bude jeden jediný, že to, čo sa vyrába na Slovensku, sa nebude môcť propagovať, ale naopak, cez zahraničné masmédiá sa bude propagovať to, čo je vyrábané v zahraničí, a tým sa vlastne presunie ťažisko spotreby na dovážané výrobky, a nie na tie, ktoré sa vyrábajú u nás. Výsledkom nebude určite zníženie spotreby, tá totiž nespočíva na reklame, ale na vytvorení spoločenského tlaku, tak ako napríklad v Spojených štátoch, kde sa robí spoločenský tlak na to, aby sa považovalo trebárs fajčenie za spoločensky neúnosné. To je trošku v inej polohe. Akékoľvek zakazovanie vyvoláva vždy protireakciu. Pán predsedajúci, keďže sa už niekoľkokrát porušil rokovací poriadok a vo forme faktických poznámok sa dávali pripomienky a návrhy, tak to urobím aj ja. Navrhujem, aby sa vypustilo v § 3 písmeno g), nakoľko si neviem dosť dobre predstaviť, ako môže zákon definovať, čo je podprahové a čo je nadprahové vnímanie. Ďalej navrhujem, aby v § 6 písmeno b) znelo takto: "omamných, psychotropných a iných návykových látok". Teda nebude tam "alkoholických"...</seg>
            </u>
            <vocal type="noise">
               <desc>Ruch v sále.</desc>
            </vocal>
            <u xml:id="ParlaMint-SK_1996-06-19-t1m16.u649" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u649.p1">Prosím, venujte pozornosť návrhom.</seg>
            </u>
            <u xml:id="ParlaMint-SK_1996-06-19-t1m16.u650" who="#JozefProkeš.1950" ana="#regular">
               <seg xml:id="ParlaMint-SK_1996-06-19-t1m16.u650.p1">...a aby sa vsunul nový § 7 a ostatné sa prečíslujú. § 7 bude znieť: "Reklama alkoholických nápojov a) nesmie byť orientovaná na mladistvých, b) nesmie znázorňovať mladistvých pri konzumácii alkoholických nápojov, c) nesmie spájať konzumáciu alkoholu so zvýšenou telesnou výkonnosťou alebo šoférovaním alebo nadväzovať na tieto činnosti, d) nesmie vytvárať dojem, že alkohol má liečivé účinky, že je stimulátorom, alebo že má schopnosť vyriešiť osobné problémy, či napomáhať ich riešeniu, e) nesmie vyvolať domnienku, že konzumácia alkoholu pomáha k spoločenskému alebo sexuálnemu úspechu, f) nesmie podporovať neprimeranú konzumáciu alkoholu, g) nesmie predstavovať abstinenciu alebo striedmosť v konzumovaní alkoholických nápojov v negatívnom svetle, h) nesmie spájať kvalitu nápoja s vysokým obsahom alkoholu. Ďakujem.</seg>
            </u>
            <u xml:id="ParlaMint-SK_1996-06-19-t1m16.u651" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u651.p1">Ďakujem pekne. Pán poslanec Bajan - faktická poznámka.</seg>
            </u>
            <u xml:id="ParlaMint-SK_1996-06-19-t1m16.u652" who="#VladimírBajan.1960" ana="#regular">
               <seg xml:id="ParlaMint-SK_1996-06-19-t1m16.u652.p1">Vážený pán predsedajúci, kolegyne, kolegovia, dovolil by som si dve poznámky. Jedna je tá, že by som odporúčal, aby sme nezúžili diskusiu na problém alkoholu a tabaku, lebo ten zákon má oveľa širší záber, a možno preto, že je to nejakým spôsobom populárne, sa držíme práve týchto dvoch. Čo sa týka propagácie tabaku, nebudem sa k tomu vyjadrovať z rôznych dôvodov, povedzme aj rodinných, takže ten problém ma teraz netrápi, skôr si myslím že mi je trošku bližší problém, ktorý nastolil kolega Maxon. Bol by som skôr za trošku liberálnejšiu podobu tohto zákona a viem, že tak ako to priznal minister Ducký, snažil sa presadiť niečo podobné. Na druhej strane, opakujem, že celá diskusia sa krúti okolo alkoholu a cigariet, a myslím si, že problém je oveľa širší. Osobne ako človeku, ktorý organizuje rôzne podujatia s rôznymi sponzormi, mi je blízky návrh kolegu Haťapku, ale nehovorím, že by to malo byť presne v tej dikcii, ako navrhol. Takže v tejto chvíli vás vyzývam, aby sme nediskutovali len o alkohole a cigaretách.</seg>
            </u>
            <u xml:id="ParlaMint-SK_1996-06-19-t1m16.u653" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u653.p1">Ďakujem. Pani poslankyňa Bieliková - faktická poznámka.</seg>
            </u>
            <u xml:id="ParlaMint-SK_1996-06-19-t1m16.u654" who="#AlicaBieliková.1942" ana="#regular">
               <seg xml:id="ParlaMint-SK_1996-06-19-t1m16.u654.p1">Ďakujem veľmi pekne za slovo, pán predsedajúci. Kým na mňa prišiel rad, tak už poniektorí hovorili to, čo som chcela povedať. Budem hovoriť tiež predovšetkým o tabaku, o fajčení a o alkohole. Totiž pán poslanec Šagát hovoril o zdravotnom aspekte, ale tu predsa nejde o zákaz fajčenia či konzumovania alkoholických nápojov, ale o zákaz reklamy, a to je veľký rozdiel. Ak totiž absolútne zakážeme reklamu, neprestane sa fajčiť, určite nie, ale znemožní sa akákoľvek informovanosť o slovenských výrobkoch, o nových slabších výrobkoch, povedzme pri cigaretách. No, a pokiaľ viem, občan má právo na informovanosť. Podporujem návrhy, ktoré podal pán podpredseda Andel. A ešte, ak dovolíte, by som chcela poukázať tak trošku na rozdiel medzi alkoholizmom a fajčením cigariet. Napríklad opitý človek rozbíja, kradne, možno i vraždí atď., ale ešte som v živote nepočula, že po vyfajčení dvoch cigariet išiel niekto rozbíjať výklady alebo niekoho zbiť, takže predsa len je tu trošku rozdiel. Opakujem, podporujem návrhy pána podpredsedu Andela. Ďakujem za slovo.</seg>
            </u>
            <u xml:id="ParlaMint-SK_1996-06-19-t1m16.u655" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u655.p1">Ďakujem. Pán poslanec Filkus, máte slovo.</seg>
            </u>
            <u xml:id="ParlaMint-SK_1996-06-19-t1m16.u656" who="#RudolfFilkus.1927" ana="#regular">
               <seg xml:id="ParlaMint-SK_1996-06-19-t1m16.u656.p1">Ďakujem pekne. Som veľmi rád, že sa táto diskusia dostala z hľadiska politického afektu aj efektu do afektu a efektu lobbistických záujmov. To je po prvé a je to dobré. Povedzme, je dobré to, že konečne vieme aj inak diskutovať - pozitívne. Ale musím povedať, že vláda je v tomto prípade lepšie pripravená ako lobbisti. A keby boli lobbisti lepšie pripravení, museli by prísť s konkrétnou analýzou. Nemôžem len tak "hauzírovať", že vo vzťahu k štátnemu rozpočtu to má taký dosah, z hľadiska domáceho výrobcu taký alebo onaký. To musí byť analýza, vážení. Keby ste mali analýzu a povedali ju, možno by sme rozmýšľali ďalej. V tom je váš handicap. Takisto treba dokázať argument v prospech zahraničia, že výrobca bude vo výhode. Keď chcem niečo lobbovať, takto globálne sa to nedá proste presadiť. Naozaj, v tomto prípade sa vláda lepšie pripravila, pripravila lepší zákon a je silnejšia. A teraz, hoci som mal na začiatku radosť, a hovoril o nepolitických afektoch a efektoch, nakoniec mi vychádza, že nejaký ten politický "šmrnc" majú. Čo sa stalo? Vláda pripravila podľa mňa dobrý zákon, a keď ho pripravila, tak mal byť prediskutovaný aj na úrovni špičky tohto parlamentu. No a teraz, čo sa konkrétne stalo? Teraz to nerobím preto, aby som to naťahoval, ale podpredseda parlamentu má iný názor, ako má minister, ako má vláda, ktorá je v tomto prípade silnejšia v "kramflekoch". Poviem to jednoznačne. A toto už dostáva nejaký ten politický "šmrnc". Samozrejme, že sa prikloním podľa svojho svedomia k týmto záverom, ktoré som tu počul, aj k tomu, za čo zdvihnem hlas. Nemám konkrétny návrh, len vám chcem povedať, že uznávam, rešpektujem lobbistické záujmy, ale to sa musí presadzovať trochu inak. Nie takto handicapovane a slabo. Ďakujem.</seg>
            </u>
            <u xml:id="ParlaMint-SK_1996-06-19-t1m16.u657" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u657.p1">Ďakujem. Predseda výboru pán Andrejčák - faktická poznámka.</seg>
            </u>
            <u xml:id="ParlaMint-SK_1996-06-19-t1m16.u658" who="#ImrichAndrejčák.1941" ana="#regular">
               <seg xml:id="ParlaMint-SK_1996-06-19-t1m16.u658.p1">Budem veľmi stručný, pretože pani poslankyňa Bieliková použila obidva argumenty, ktoré som chcel uviesť. Poviem azda iba mojim kolegom nefajčiarom jednu fajčiarsku skúsenosť, ktorú už mám 35 rokov, lebo toľko rokov fajčím. Prosím vás, keď som čítal reklamu na cigaretu, nikdy som nedostal chuť si zapáliť alebo prestať fajčiť, ale vždy som si iba v duchu pomyslel, či tá cigareta, ktorá mne chutí, je lepšia ako tá, ktorú mi ponúkajú. Nikdy to nemalo vplyv na to, aby som si išiel rýchlo zapáliť, keď som zbadal reklamu. Takže sa na tento problém pozerám tak, či Slováci v televízii alebo v časopisoch budú vidieť len reklamu zahraničných výrobkov, alebo tam uvidia aj naše. A preto súhlasím s návrhom pána poslanca Maxona a budem ho podporovať. Ďakujem.</seg>
            </u>
            <u xml:id="ParlaMint-SK_1996-06-19-t1m16.u659" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u659.p1">Ďakujem. Faktická poznámka - pán poslanec Švec. Máte slovo, nech sa páči.</seg>
            </u>
            <u xml:id="ParlaMint-SK_1996-06-19-t1m16.u660" who="#JurajŠvec.1938" ana="#regular">
               <seg xml:id="ParlaMint-SK_1996-06-19-t1m16.u660.p1">Pán predseda Andrejčák, myslím si, že vás nemôže reklama o tabakových výrobkoch skutočne ovplyvniť, ale pozrite sa napríklad na reklamu tabakového výrobku Marlboro a iste pochopíte, že takáto reklama môže ovplyvniť mladistvých, a to je už rozdiel v ponímaní reklamy tabakových výrobkov. Preto si myslím, už aj vzhľadom na to, čo som povedal predtým, že abúzus nikotínu je zdraviu evidentne škodlivý, mohli by sme pri posudzovaní reklamy tabakových výrobkov a nápojov rozlišovať, ktoré majú nízky obsah nikotínu alebo alkoholu. Ešte by som chcel povedať pani Bielikovej, že v Spojených štátoch platí federálny zákon, podľa ktorého sa zdravotné poisťovne majú právo pýtať občana, či fajčí. Ak fajčí, tak mu poisťovňa vyrubí vyššie poplatky za zdravotné poistenie, pretože tento človek je viac ohrozený z hľadiska zdravotného stavu ako človek, ktorý nefajčí. Myslím si, že by bolo naozaj potrebné diferencovať tieto dve veci. Prikláňam sa preto k názoru všetkých, ktorí hovoria, že reklama alkoholických nápojov by mohla mať inú reštriktívnu funkciu.</seg>
            </u>
            <u xml:id="ParlaMint-SK_1996-06-19-t1m16.u661" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u661.p1">Ďakujem pekne. Slovo s faktickou poznámkou má pán podpredseda Andel. Nech sa páči.</seg>
            </u>
            <u xml:id="ParlaMint-SK_1996-06-19-t1m16.u662" who="#MariánAndel.1950" ana="#regular">
               <seg xml:id="ParlaMint-SK_1996-06-19-t1m16.u662.p1">Chcel by som reagovať na pána kolegu Filkusa. Chcel by som povedať iba toľko, že i podpredseda parlamentu je poslancom a má právo povedať svoj názor podľa vlastného svedomia a vedomia. Po druhé, tak trošku humorne - žijem už 26 rokov s jednou manželkou. Pomerne často mám iný názor ako moja manželka - aj teraz som mal iný názor ako minister - a pritom som sa ešte nerozviedol. Dá boh, že sa ani nerozvediem, hoci, viete, nemôžem povedať, čo bude o mesiac. A po tretie, lobbovanie, áno, lobbovanie - to je obhajovať niečie záujmy. Skutočne neobhajujem záujmy niekoho, aby som, povedzme si to otvorene, mal z toho osobne nejaký prospech. Máte pravdu, ak by som to bol urobil, skutočne tu mala byť nejaká analýza, ako som povedal, taký vplyv zahraničnej reklamy cez satelitné televízne vysielače a podobne. Chcel som vás len proste, tak ako to cítim, presvedčiť nejakým pragmatickým vyjadrením, pretože, ak vyženiem deti <note>nakoľko nebudem mať príjem z reklamy</note> z ihrísk a tie deti mi začnú drogovať, pre boha živého, veď je to oveľa horšie ako zakázať reklamu, a pritom spotreba týchto výrobkov neklesne. Áno, klesne pri slovenských výrobkoch, ako sa tu správne povedalo, ale stúpne používanie zahraničných výrobkov. Čiže asi takýmto spôsobom som tu vystúpil. A uvedomujem si negatíva. Čestné slovo, vám všetkým zodpovedne vyhlasujem, že si uvedomujem negatíva, ktoré má používanie týchto návykových prostriedkov. Ďakujem.</seg>
            </u>
            <u xml:id="ParlaMint-SK_1996-06-19-t1m16.u663" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u663.p1">Ďakujem pekne. Slovo s faktickou poznámkou má pani poslankyňa Belohorská.</seg>
            </u>
            <u xml:id="ParlaMint-SK_1996-06-19-t1m16.u664" who="#IrenaBelohorská.1948" ana="#regular">
               <seg xml:id="ParlaMint-SK_1996-06-19-t1m16.u664.p1">Ďakujem pekne, pán predsedajúci. Chcela by som tiež doniesť trošku do mlyna, tak ako všetci ostatní a hlavne lekári. O to viac ma mrzí, ak lekár zaujme stanovisko, ktoré by bolo práve v prospech tejto reklamy. Boj proti drogám totiž nedefinuje drogu len na takú drogu, akou je heroín alebo kokaín a podobne. Fajčenie cigarety a alkohol, žiaľ, patria tiež k drogám. A tu by som mala právo povedať nielen ako lekár, ale ako veľmi kvalitný a veľmi výdatný fajčiar <note>posledné dva roky som vyfajčila 50 až 60 cigariet denne</note>, že u mňa nebol ani tak problém a do dnešného dňa nie je problém fyzickej závislosti, ale je to problém psychickej závislosti. A verte, že u detí, práve v tom veku, ako 14-15 ročné dievčatá rady nosia mamine topánky a chcú sa veľmi rýchlo podobať na dospelých, takisto 10-12-roční chlapci a, samozrejme, aj dievčatká, sa veľmi rady hrajú na dospelých a zapália si cigaretu. Každý to vyskúšal, ale ide o to, aby sme práve týmto všetkým ostatným tomu nepomáhali aj my. A dovolila by som si odvolať sa aj na televíznu debatu, ktorú mal teraz pred dvoma dňami pán poslanec Polka s pánom poslancom Kanisom, kde sa tiež hovorilo o boji proti drogám, že nestačí len vyhnať policajtov do ulíc a naháňať dílerov, ale prevencia boja proti drogám sa začína už s cigaretou a s reklamou na cigarety.</seg>
            </u>
            <u xml:id="ParlaMint-SK_1996-06-19-t1m16.u665" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u665.p1">Ďakujem. Pani poslankyňa Ďurišinová - faktická poznámka.</seg>
            </u>
            <u xml:id="ParlaMint-SK_1996-06-19-t1m16.u666" who="#MáriaĎurišinová.1960" ana="#regular">
               <seg xml:id="ParlaMint-SK_1996-06-19-t1m16.u666.p1">Ďakujem veľmi pekne. Keď sa tu hovorilo o lobbizme, chcela by som dať slovo, že nelobbujem ani za nejaké vinárske závody, ani za nejaké pivárske podniky a takisto ani za nejaký spolok pre fajčiarov, ale lobbujem tu takisto ako pán poslanec Andel, pán poslanec Haťapka z praktických skúseností zo života pre šport. Som členkou ekonomickej komisie hádzanárskeho zväzu a môžem vám povedať, že veľmi súhlasím s tým, čo povedal pán Filkus, aj pán Šagát, že tento štát by sa mal v prvom rade postarať o to, aby šport, kultúra fungovali bez potreby takého liberálnejšieho zákona, ako ho navrhuje pán poslanec Andel. Keď bude mať tento štát finančné prostriedky na to, aby to fungovalo, tak budem prvá, čo bude žiadať zmenu, ak prejdú pozmeňujúce návrhy pána poslanca Andela. Zároveň kladiem jednu zaujímavú otázku. Myslím si, že ten návrh je v tom liberálny, lebo zakazuje v televízii atď. veľkoplošnú reklamu, ale dovoľuje, aby to bolo inde - uvediem konkrétny príklad: idem zháňať prostriedky na nejakú akciu pre mládež a zhodou okolností sa dostanem aj k nejakej fajčiarskej spoločnosti. Ich prvou podmienkou je, aby sa v zmluve, keď mi dajú hoci len 10 tisíc korún, a to je možno maximum, čo dostanem, objavil hoci len maličký nadpis v nejakom bulletine alebo možno na tri sekundy v televízii. A tento zákon ani toto neumožňuje. Takže nehnevajte sa, mám pocit, že je naozaj v tom veľmi prísny. A teraz si dovolím položiť jednu otázku, pán poslanec Šagát, keď už takto komunikujeme očami: Ako si predstavíte, že sa budú vysielať, dajme tomu, prenosy formuly 1, keď vieme, že tieto autá majú velikánske názvy Marlboro, atď. atď. Čo budeme robiť teraz? Zrušíme v televízii tieto momenty, alebo ako to bude fungovať v praxi? To by ma zaujímalo, lebo slovenské výrobky tam určite nebudú. Ďakujem, to je všetko.</seg>
            </u>
            <kinesic type="applause">
               <desc>Potlesk.</desc>
            </kinesic>
            <u xml:id="ParlaMint-SK_1996-06-19-t1m16.u667" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u667.p1">Ďakujem pekne. Faktická poznámka - predseda výboru pán Maxon.</seg>
            </u>
            <u xml:id="ParlaMint-SK_1996-06-19-t1m16.u668" who="#MiroslavMaxon.1951" ana="#regular">
               <seg xml:id="ParlaMint-SK_1996-06-19-t1m16.u668.p1">Ďakujem pekne. Dalo sa zrejme predpokladať, že tento vládny návrh bude predmetom dosť obsiahlej diskusie. Už sa začíname radiť aj do istých lobbistických skupín. Som ochotný otvorene sa priznať - áno, patrím do lobbistickej skupiny, ktorá jednoducho chce výrobcov tabaku a tabakových výrobkov normálnym spôsobom pripraviť o pár stotisíc alebo niekoľko miliónov korún na podporu slovenského športu a podporu slovenskej kultúry. Takže toto je moje lobby. Akým spôsobom sa vyvíja ekonomický prospech týchto firiem, ma vôbec nezaujíma, ale ak máme lobbovať, tak by sme mali lobbovať nejakými konkrétnymi faktami. Predovšetkým sa k tomu istým spôsobom priznal aspoň pán poslanec Filkus. V prvom rade treba povedať, že Slovensko, Slovenská republika nepatrí medzi štáty s najväčšou spotrebou cigariet na jedného občana. Druhým faktom je to, že vo svete sa postupne začínajú presadzovať cigarety s menším obsahom škodlivín. Predpokladajme, že aj naši výrobcovia, ak budú chcieť udržať svetový trend, budú musieť ísť takýmto spôsobom. A keď bude zakázaná reklama, ako sa tých 40 % populácie, čo u nás zhruba fajčí, bude informovať o tomto fakte? Na to sú, prosím, štatistické dôkazy, že napríklad v krajine, kde je zákaz reklamy tabakových výrobkov, sa percento menej škodlivých cigariet konzumuje asi zhruba v rozmedzí od 7,5 do 15 %. Tam, kde je reklama povolená, sa cigarety s menej škodlivým účinkom konzumujú až vo výške 60 %. Takže vlastne reklama istým spôsobom vytvára priestor na to, aby sa postupne fajčili menej škodlivé cigarety. A to by sa analogicky mohlo týkať aj nášho prípadu. A potom ešte jeden úplne pragmatický dôvod - je to otázka colnej ochrany nášho trhu voči tretím krajinám. Colná ochrana je pomerne dostatočná, ale voči Českej republike máme ochranu vo výške 10 %, teda od 1. 7. len vo výške 7,5 % a v Českej republike je reklama tabaku a tabakových výrobkov absolútne liberálna. A baviť sa o tom, či je napríklad SIT dnes slovenským alebo akým, treba povedať, že je to jednoducho podnikateľský subjekt pôsobiaci na Slovensku, ktorý odvádza prostriedky v rámci riadnych daňových povinností tu v Slovenskej republike, ak sa, samozrejme, nezačneme zase baviť o probléme transferových cien. Takže z mojej strany len niekoľko faktov, ktoré sú naozaj podložené štatistikami.</seg>
            </u>
            <u xml:id="ParlaMint-SK_1996-06-19-t1m16.u669" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u669.p1">Ďakujem. Pán poslanec Kováč - faktická poznámka.</seg>
            </u>
            <u xml:id="ParlaMint-SK_1996-06-19-t1m16.u670" who="#RomanKováč.1940" ana="#regular">
               <seg xml:id="ParlaMint-SK_1996-06-19-t1m16.u670.p1">Vážený pán predsedajúci, vážený pán minister, kolegyne, kolegovia, táto diskusia ma takmer dojala k slzám, lebo som zistil, že tabakový priemysel a výrobcovia alkoholu nemajú žiadny iný cieľ v reklame len podporovať slovenský šport a kultúru. Vážené dámy, vážení páni, tí, čo ste študovali ekonómiu, ste zjavne študovali aj predmet, ako sa robí reklama. A tam ste sa asi dozvedeli, že reklama sa robí preto, aby sa zvýšil predaj výrobkov. Veď nikto nie je taká dobročinná organizácia, aby vydal niekoľko miliónov alebo sto miliónov na reklamu preto, aby sa znížil predaj výrobkov. Veď sa tu neklamme! To je predsa každému z nás jasné. Argument, že sa budú predávať cigarety menej škodlivé a viac škodlivé - viete, keď sa má normálna firma rozhodnúť medzi horším jedom a lepším jedom, urobí to, že prestane vyrábať horší jed a bude vyrábať len ten lepší jed. Urobila by to každá normálna firma a nepotrebuje na to reklamu. Jednoducho prestane vyrábať cigarety s vyšším obsahom škodlivých látok. Myslím si, že je prirodzené, keď sa to takto robí. Vážené dámy, vážení páni, snažíme sa tu navzájom klamať. Skutočne sa domnievam, že reklama je určená výhradne nato, aby sa zvýšil zisk, aby sa zvýšil predaj výrobku. Viete si predstaviť, že by sme v tejto chvíli hovorili, povedzme, o reklame na televízory alebo na pracie prášky? Je reklama na pracie prášky skutočne určená nato, aby bola podporovaná slovenská kultúra a šport, alebo nato, aby sa prášky predávali? Logika mi hovorí, že je nato, aby sa prášky predávali. Nemaľujme si ružové okuliare, nedávajme to do krásnych hesiel o podpore športu a kultúry a neviem čoho všetkého. Povedzme si jasne, že sú tu skupiny, ktoré pozitívne zalobbovali, aby sme umožnili tabakovému priemyslu, výrobcom piva a alkoholu zvýšiť ich produkciu a ich predaj. Povedzme otvorene, že ten poslanec, ktorý sa za takéto umožnenie predaja výrobkov a zvýšenie tohto predaja prihlási, bude hlasovať za, ale prosím vás, nezakrývajte sa za slovenskú kultúru a za slovenský šport. Veď je to nezmysel. Ďakujem.</seg>
            </u>
            <u xml:id="ParlaMint-SK_1996-06-19-t1m16.u671" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u671.p1">Ďakujem. Faktická poznámka - pán poslanec Prokeš.</seg>
            </u>
            <u xml:id="ParlaMint-SK_1996-06-19-t1m16.u672" who="#JozefProkeš.1950" ana="#regular">
               <seg xml:id="ParlaMint-SK_1996-06-19-t1m16.u672.p1">Ďakujem, pán predsedajúci. Veľmi si vážim slová nášho váženého kolegu pána Romana Kováča a som mu nesmierne vďačný, pretože spomenul práve pracie prášky. Dovolím si ho ubezpečiť, neviem ako inde, ale v našej rodine reklama nijako nevplýva na spotrebu práškov, len na výber práškov, ale rozhodne nie na spotrebu. Jednoducho, špinavá bielizeň si žiada prášky, tak si nejaké musíme kúpiť. No a ak je nejaká reklama, tak, samozrejme, ovplyvní výber. A o tom sa tu hovorilo. Nehovoríme o tom, že nebude reklama, len zabránime reklame domácich producentov, ale nijako nezabránime reklame ani alkoholických nápojov a nezabránime ani fajčeniu ako takému. Tie sú dané filmami, kde vidíte, ako protagonisti filmov fajčia, kde vidíte, ako konzumujú alkoholické nápoje. Čiže efekt, o ktorom sa tu hovorilo, že aj mladé deti budú mať pocit dospelosti, ak budú piť, sa tam dostal na základe týchto filmov. Ak budú hľadať nejaký alkoholický nápoj alebo budú hľadať cigaretu, nájdu ich v zahraničných časopisoch alebo v satelitnom vysielaní, ktoré im napovie, že si majú kúpiť Marlboro, že to je to pravé. Akurát nikdy nebudú vedieť, že nejaký Konárik vyrába nejaké pivo, prípadne nejaký Corgoň sa vyrába v Nitre. O tom nebudú vedieť, ale budú vedieť, že z týchto všelijakých nápojov je nejaký Heineken, budú vedieť, že existuje nejaký Redlabel a podobne. To je celý problém. Pán poslanec Roman Kováč a podobní, čo bojujete za zákaz reklamy takýchto výrobkov, vy bojujete vlastne za likvidáciu domácich výrobcov a preferujete zahraničných. Tu totiž skutočne nejde o to, aby sa zastavilo fajčenie. Ak by bol zákon o zákaze fajčenia a zákon o zákaze konzumácie alkoholických nápojov, prvý zdvihnem za to ruku. Ale váš prístup fajčeniu ani pitiu alkoholických nápojov brániť nebude. Ďakujem.</seg>
            </u>
            <u xml:id="ParlaMint-SK_1996-06-19-t1m16.u673" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u673.p1">Budem musieť upozorňovať na tri minúty. <vocal type="noise"><desc>Hlasy z pléna.</desc></vocal> Dobre, ďakujem. Vidíte, priatelia, pri tomto zákone vlastne neexistuje koalícia a opozícia. Slovo má pán poslanec Smolec s faktickou poznámkou.</seg>
            </u>
            <u xml:id="ParlaMint-SK_1996-06-19-t1m16.u674" who="#JánSmolec.1932" ana="#regular">
               <seg xml:id="ParlaMint-SK_1996-06-19-t1m16.u674.p1">Ďakujem pekne, pán predsedajúci. Neviem, či by sme nemali zakázať niektoré reklamné vystúpenia na pôde parlamentu. Keby to vysielala televízia, tak pár ľudí by dostalo asi pekné honoráre za svoje vystúpenia. Vážení, ale propagovali ste predčasnú smrť desaťtisícom ľudí, ktorí zomrú na dôsledky fajčenia. Upozornilo nás na to tridsať významných vedeckých osobností. Pán poslanec Maxon hovorí, že ekonomické úspechy ho nezaujímajú. Ja mu pripomeniem, že vlani po zdanení bol čistý zisk tabakovej korporácie na Slovensku presne 123 miliónov korún. Na Slovensku chcú v roku 1996 investovať až 260 miliónov korún do modernizácie výroby a rozvojových programov. Odborníci sa pýtajú, ktorý normálny podnikateľ investuje do rozvoja o 100 % viac, ako získa. A idú to robiť preto, aby za smrť tých 10 tisícov fajčiarov získali 10 tisíc nových? Vážení, svetová banka robila tiež istý výskum a upozornila, že amorálny zisk z každých 1 100 ton vypestovaného tabaku predstavuje cca 2,5 mil. dolárov, čo je však maličkosťou oproti ohromujúcim škodám 30 mil. dolárov z rovnakého množstva vyfajčeného tabaku, ktorý zapríčiňuje všelijaké tragédie. Chcem upozorniť na jedno, aj nám by sa v novinách zišla tabaková reklama, aj keď je tam doteraz zakázaná. Ale nech je pre nás mementom smrť 10 tisícov predčasne zomretých Slovákov. Ďakujem.</seg>
            </u>
            <u xml:id="ParlaMint-SK_1996-06-19-t1m16.u675" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u675.p1">Ďakujem. Pán poslanec Baránik - faktická poznámka.</seg>
            </u>
            <u xml:id="ParlaMint-SK_1996-06-19-t1m16.u676" who="#MichalBaránik.1928" ana="#regular">
               <seg xml:id="ParlaMint-SK_1996-06-19-t1m16.u676.p1">Vážený pán podpredseda, vážené dámy a páni, nikdy som nefajčil, nikdy som nepil vo väčšom rozsahu pivo, ale na základe diskusie dospievam k názoru, ako to z nás väčšina tvrdí, že aplikácia tohto zákona nebude mať pozitívny vplyv na zníženie spotreby tabaku a piva. To znamená, že ak sa neschváli, bude z toho celkom jednoznačný efekt, ktorý sa prejaví v tom, že ochromíme niektorú oblasť nášho poľnohospodárstva, priemyslu a obchodu, čiže bude mať negatívny ekonomický dosah. Ďalej bude mať dosah na šport, kultúru a samozrejme aj dosah na štátny rozpočet. Preto sa prihováram, aby sme podporili pozmeňujúce návrhy, ktoré predniesli páni poslanci Andel, Maxon, Švec a Prokeš. K firme SIT by som chcel povedať toľko, že je to jedna z mála zahraničných firiem, ktorá u nás pôsobí a ktorá odvádza daň zo zisku aj DPH. To je vzácna výnimka medzi zahraničnými podnikateľmi, ktorí u nás pôsobia. Ďakujem za pozornosť.</seg>
            </u>
            <u xml:id="ParlaMint-SK_1996-06-19-t1m16.u677" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u677.p1">Ďakujem. Pán podpredseda Andel - faktická poznámka.</seg>
            </u>
            <u xml:id="ParlaMint-SK_1996-06-19-t1m16.u678" who="#MariánAndel.1950" ana="#regular">
               <seg xml:id="ParlaMint-SK_1996-06-19-t1m16.u678.p1">Mrzí ma, že ak povieme svoj názor, hneď sme upodozrievaní z nejakých nekalých myšlienok, resp. skutkov. Pán kolega Kováč povedal, že sa snažíme klamať navzájom medzi sebou. Roman, čestné slovo, nie. Ale zoberme si jednu vec. Skutočne, poznáte to, dnes deti nemajú kde športovať. Zoberme ďalšie peniaze, deti budeme vyháňať. Najväčšia drogová závislosť v Bratislave je u mládeži do 18 rokov. Vlado, pán kolega Bajan, ty si sa smial. Vieš, aký je problém v Petržalke. Zlikviduj tam ešte, čo ja viem, desať mládežníckych družstiev vo futbale a kam to pôjde. Drogovo závislých bude z toho 50 %. To je prvý moment. Druhý moment - skutočne, skúsme zvažovať <note>Tibor, môžeme sa o tom porozprávať medzi štyrmi očami</note> misky na váhach. Nelobbujem naozaj za niekoho preto, aby som dostal nejakých 100 tisíc korún. Čestné slovo, nie, to vám tu zodpovedne prisahám. Ale, Roman, chcem sa spýtať: Fajčíš? <vocal type="noise"><desc>Nezrozumiteľný hlas z pléna.</desc></vocal> Prosím? Stále? A keby si chcel prestať fajčiť, má na teba vplyv reklama, alebo nie? Zrejme nie. To si človek musí uvedomiť. Prosím, budeme hlasovať tak, ako budeme hlasovať. Ale skutočne, na váhach sú dve misky. A uvedomme si, čo je horšie, trebárs aj pre mladšiu generáciu. Všetko, čo ste povedali, všetky argumenty, aj pán kolega Smolec, ktorý hovoril o 10 tisícoch mŕtvych, bohužiaľ, je pravda, je to tragické a niekedy sa hanbím o tom rozprávať, že tu propagujem vlastne nejakú reklamu, ale svojím spôsobom tomu nezabránime. Opakujem sa tretíkrát, a kolegovia okolo mňa takisto, vplyv reklamy tu bude, tomu nezabránime, zabránime akurát slovenským výrobcom realizovať sa na slovenskom trhu. Ďakujem.</seg>
            </u>
            <u xml:id="ParlaMint-SK_1996-06-19-t1m16.u679" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u679.p1">Ďakujem. Priatelia, upozorňujem, že dávam už len trojminútové vystúpenia. Pán poslanec Šagát, nech sa páči.</seg>
            </u>
            <u xml:id="ParlaMint-SK_1996-06-19-t1m16.u680" who="#TiborŠagát.1942" ana="#regular">
               <seg xml:id="ParlaMint-SK_1996-06-19-t1m16.u680.p1">Ďakujem za slovo, pán predsedajúci. Chcem poďakovať za faktické poznámky pani doktorke Belohorskej i pánu poslancovi Smolcovi. A rád by som poslednýkrát vystúpil s tým, aby sme brali tento zákon skutočne v širokých súvislostiach. Ak hovoríme, že je najprísnejší - chvalabohu, nech je najprísnejší. Neporovnávajme sa s inými krajinami, čo sa týka boja proti drogám. Tak ako povedala pani poslankyňa Belohorská, je to droga, sú to drogy. Keď pôjdete navštíviť vyspelé Švédsko, ktoré sme dlhodobo obdivovali, tak nemocnica, ktorá má rovnaký posteľový fond ako Kramáre <note>1 200 lôžok</note>, mala 400 postelí, dobre počujete, 400 postelí pre narkomanov a psychické poruchy z drogovej závislosti. My ich máme dnes ešte relatívne málo. Ak neurobíme celý komplex opatrení, aby to sem neprišlo, tento jediný zákon to nevyrieši, ale niekde sa musí začať, bez ohľadu na to, či to bude napísané niekde na formule 1. Preboha, taká reprezentantka, ako je pani Ďurišinová, mohla by vystúpiť s tričkom, kde bude napísané West, a hrať hádzanú? Veď určite by jej prišlo zle. To je môj názor. <vocal type="noise"><desc>Ruch v sále.</desc></vocal> A prosím vás pekne, že by skrachovali slovenskí výrobcovia? Ten, kto vyrába jed, nehnevajte sa na mňa, nech pre mňa za mňa skrachuje. Na Slovensku zomiera 30 % ľudí na nádorové ochorenia, u mužov je to najčastejší karcinóm pľúc. A je dokázané, sedí tu profesor onkológie, že je jasná súvislosť s fajčením. Odporúčam vám ísť sa pozrieť, ako zomiera ten, čo má karcinóm pľúc, a potom budete hlasovať o reklame inak. Ďakujem vám.</seg>
            </u>
            <u xml:id="ParlaMint-SK_1996-06-19-t1m16.u681" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u681.p1">Ďakujem pekne. Slovo má pán poslanec Kováč.</seg>
            </u>
            <u xml:id="ParlaMint-SK_1996-06-19-t1m16.u682" who="#RomanKováč.1940" ana="#regular">
               <seg xml:id="ParlaMint-SK_1996-06-19-t1m16.u682.p1">Dovoľte, aby som sa vrátil k tomu, že "chráňme si naše slovenské cigarety". Vážené dámy, vážení páni, veď to je komické. Tak napíšme na škatuľku cigariet: "Ľudia, nezomierajte na zahraničné cigarety, zomrite radšej za naše slovenské, národné." Veď to je nezmysel. <kinesic type="applause"><desc>Potlesk.</desc></kinesic> Prosím vás, používajme adekvátnu argumentáciu. Všetci hovoríte, že sa nemení počet fajčiarov. Áno, skutočne si myslím, že reklama už neovplyvní fajčiara, ktorý fajčí. Ale reklama, najmä ak sa robí rafinovým spôsobom, môže výrazne ovplyvniť začínajúceho fajčiara, to znamená mládež. A všimnite si, ako je robená. Všade sú mužné postavy, ktoré fajčia, sú tam moderné dámy, ktoré fajčia. Čomu sa to dieťa chce podobať? Svojej upotenej mame? Alebo svojmu upracovanému otcovi? Nie, ono chce byť také mužné, ako tento pán na reklame a ako Mária, jednoducho. A ak má v ruke cigaretu, tak je pre neho idolom. Toto je nebezpečný jav reklamy pre mladých ľudí. Samozrejme, že sa nezníži počet, ale každoročne narastá počet mladých ľudí, ktorí fajčia. A vy hovoríte, že 1,5 % je ročne málo. No ja by som bol veľmi spokojný, keby každý rok 1,5 % mladých ľudí nezačalo fajčiť. Myslím, že každý z nás. Takže nenahovárajme si, nie sú v tom ani národné záujmy, ani záujmy športu a kultúry. Inak by sme skutočne mali na cigarety napísať: "Umierajme na naše národné slovenské cigarety!" Napíšme si to na naše slovenské výrobky, a ľudia, preboha, neumierajte na tie zahraničné, to sa nepatrí. Ďakujem.</seg>
            </u>
            <u xml:id="ParlaMint-SK_1996-06-19-t1m16.u683" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u683.p1">Ale nerobiť, prosím, protipropagandu slovenským výrobkom. Ďakujem.</seg>
            </u>
            <u xml:id="ParlaMint-SK_1996-06-19-t1m16.u684" who="#RomanKováč.1940" ana="#regular">
               <seg xml:id="ParlaMint-SK_1996-06-19-t1m16.u684.p1">Len tabakovým.</seg>
            </u>
            <u xml:id="ParlaMint-SK_1996-06-19-t1m16.u685" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u685.p1">Ďakujem. Predseda výboru pán poslanec Cuper, nech sa páči, máte faktickú poznámku.</seg>
            </u>
            <u xml:id="ParlaMint-SK_1996-06-19-t1m16.u686" who="#JánCuper.1946" ana="#regular">
               <seg xml:id="ParlaMint-SK_1996-06-19-t1m16.u686.p1">Vážený pán podpredseda, vážené pani poslankyne, páni poslanci, myslím si, že táto debata je o ničom. Treba ju ukončiť a zákon odhlasovať. <kinesic type="applause"><desc>Potlesk.</desc></kinesic> Som hlboko presvedčený, že reklama u priemernej populácie má účinnosť asi od 5 do 10 %. Osobne som si v živote nekúpil výrobok, ktorý je uvádzaný na trh reklamnou kampaňou. <vocal type="laughter"><desc>Smiech.</desc></vocal> A myslím si, že málokto si kúpi taký výrobok, lebo dobrý výrobok sa reklamuje sám. Aj dobrí fajčiari si robia reklamu sami. A naozaj si myslím, že počet fajčiarov nezávisí od reklamy. V mojej rodine zomrel na karcinóm pľúc z fajčenia aj otec, aj brat a viem, čo to je, v tom musím súhlasiť s pánom Šagátom i s pánom Kováčom. Ale nemyslím si, že by na nich bola vplývala nejaká reklama. V nijakom prípade, ani na počet vyfajčených cigariet. Mne iba prekáža, že sa reklama robí formou letákov a novín, ktorými zásobujú moju novinovú schránku, a ja to musím vyberať a vyhadzovať, a ničí sa tým strašne veľa lesov. Ale neprekáža mi ako Ferovi Mikloškovi, že sa to bude reklamovať televíziou, pretože nemám televízor. A teda určite budem hlasovať za zákon. Ďakujem pekne.</seg>
            </u>
            <u xml:id="ParlaMint-SK_1996-06-19-t1m16.u687" who="#IvanGašparovič.1941" ana="#regular">
               <seg xml:id="ParlaMint-SK_1996-06-19-t1m16.u687.p1">Pán predsedajúci, môžem povedať dve slová? Prosím vás pekne, skončime túto linku dôvery. Už vieme, kto koľko pije, kto koľko fajčí, kto v čom perie. Myslím si, že pri hlasovaní sa ukáže, kto bude za čo hlasovať. Prosím vás, páni poslanci, skončime to a poďme k iným bodom programu. Toto ozaj nie je najdôležitejšie. Ďakujem.</seg>
            </u>
            <u xml:id="ParlaMint-SK_1996-06-19-t1m16.u688" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u688.p1">Áno. Ďakujem pekne. Vážené kolegyne a kolegovia, naozaj to zvážme. Ale ako predsedajúci chcem povedať, že, samozrejme, mám cnosť nefajčiara, ale je to opustená neresť. Predtým som fajčil. A považujem naozaj za správne, aby sme vyšli s naším názorom celkom otvorene von. Som presvedčený, že fajčenie je škodlivé a že reklama fajčenia je tiež škodlivá. Teraz dávam podľa postupu návrh pána predsedu Gašparoviča, ktorý vlastne môžem chápať ako procedurálny návrh, aby sme hlasovali o ukončení rozpravy. <vocal type="noise"><desc>Hlasy zo sály.</desc></vocal> Priatelia, mobilizujem vaše sily. Prosím vás, poďte hlasovať o procedurálnom návrhu, aby sme skončili rozpravu o tomto bode. Prosím, prezentujme sa a vzápätí hlasujme. Kto je za skončenie rozpravy? <vocal type="noise"><desc>Neutíchajúce hlasy a vrava v sále.</desc></vocal> Keď sa skončí rozprava, skončia sa aj faktické poznámky. <note type="narrative">Hlasovanie.</note> Prezentovalo sa 82 poslancov. Za návrh hlasovalo 62 poslancov. Proti návrhu hlasovalo 8 poslancov. Hlasovania sa zdržalo 8 poslancov. Nehlasovali 4 poslanci. Konštatujem, že sme prijali tento procedurálny návrh a vyhlasujem rozpravu o štrnástom bode programu za skončenú. Chce sa k rozprave vyjadriť pán minister Ducký?</seg>
            </u>
            <u xml:id="ParlaMint-SK_1996-06-19-t1m16.u689" who="#JánDucký.1944" ana="#regular">
               <seg xml:id="ParlaMint-SK_1996-06-19-t1m16.u689.p1">Nie.</seg>
            </u>
            <u xml:id="ParlaMint-SK_1996-06-19-t1m16.u690" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u690.p1">Ďakujem. Žiada si záverečné slovo spoločný spravodajca výborov pán poslanec Vanko? Nech sa páči.</seg>
            </u>
            <u xml:id="ParlaMint-SK_1996-06-19-t1m16.u691" who="Vanko, M." ana="#regular">
               <seg xml:id="ParlaMint-SK_1996-06-19-t1m16.u691.p1">Vážené kolegyne, kolegovia, chcem vám poďakovať za konštruktívnu diskusiu. Ak by sa nám podarilo v takomto duchu viesť rozpravu aj pri iných zákonoch, bolo by to určite v prospech veci. Dovolil by som si povedať len veľmi stručne niečo k niektorým bodom, ktoré sa predniesli v rámci rozpravy. Prvé bolo podprahové vnímanie, ku ktorému namietal pán poslanec Prokeš. Podprahové vnímanie bolo na Slovensku zistené, neviem teraz presne, možno je to 10-15 rokov, v rozprávke pre deti, v televíznom vysielaní, kde je frekvencia vnímania 15-16 obrázkov za sekundu, bola vložená reklama na pivo. To znamená, že v 16 bliknutiach za sekundu tam bola v dvoch momentoch vložená reklama, ktorá pôsobila ako podprahové vnímanie. To znamená, že človek, ktorý sa na to pozeral, si vôbec neuvedomil tento vplyv. Táto reklama mala teda efekt. To je len na vysvetlenie. Preto je potrebné ponechať v zákone o reklame tento bod, ktorý je uvedený. Som rád, že nebola diskusia okolo liekov, drog a podobných látok, o ktorých vieme, že sú v terajších časoch veľmi závažné zvlášť pre mladých ľudí, lebo sa dostávajú do drogovej alebo liekovej závislosti. Dovoľte mi krátku poznámku. Minulý týždeň v stredu prebehla v Bratislave akcia, na ktorej boli experti z Rady Európy. Okrem iného im aj pani poslankyňa Rapaičová predložila návrh nášho zákona. Hodnotili ho ako veľmi dobrý a presne v takom duchu by sa mali uberať zákony aj v iných štátoch Európy. Vážené kolegyne, kolegovia, pán poslanec Pokorný ma upozornil, na lavici má otočeného kostlivca, to je vari tiež vyjadrenie určitej vzorky populácie, zvlášť tých, ktorí sú medicínsky orientovaní, že by sme nemali podceňovať tento problém a mali by sme k nemu pristupovať s plnou vážnosťou. Vzhľadom na to, že boli prednesené pozmeňujúce návrhy, ktoré by bolo potrebné mať v písomnej forme, o čo som bol aj požiadaný, prosil by som pána predsedajúceho, aby dal hlasovať o tomto zákone až zajtra, keď budú písomne spracované návrhy a pripomienky. Ďakujem.</seg>
            </u>
            <u xml:id="ParlaMint-SK_1996-06-19-t1m16.u692" who="Liščák, J." ana="#regular">
               <seg xml:id="ParlaMint-SK_1996-06-19-t1m16.u692.p1">Vážený pán predsedajúci, vážené pani poslankyne, vážení páni poslanci zákonom Národnej rady Slovenskej republiky číslo 120/1994 Z. z. bola rozšírená pôsobnosť zákona číslo 98/1963 Zb. o rozhodcovskom konaní v medzinárodnom obchodnom styku a o výkone rozhodcovských rozhodnutí aj na vnútroštátne obchodné styky, teda na rozhodovanie majetkových sporov vznikajúcich v obchodných stykoch medzi tuzemskými podnikateľmi. Žiaľ, táto novelizácia nesplnila a naďalej neplní v potrebnej miere svoje poslanie vytýčené v úvodnom ustanovení zákona. Súčasný stav je taký, že sa alternatívny spôsob rozhodovania obchodných sporov rozhodcami nerozšíril, a tak neprispel k rozvoju a priebehu obchodných vzťahov a k odbremeneniu všeobecných súdov od enormného množstva majetkových sporov, čo má zákonite za následok zdĺhavé a oneskorené rozhodovanie obchodných sporov. Hlavný dôvod, že sa u nás rozhodcovské súdnictvo doteraz neudomácnilo a nerozšírilo v žiaducej miere, vidíme nielen v tom, že tento druh alternatívneho súdnictva nemá u nás tradíciu, ale hlavne v tom, že platnej zákonnej úprave chýba náležitá argumentácia a reglementácia konania pred rozhodcami, a v nejasnostiach, pokiaľ ide o zriaďovanie a pôsobnosť stálych rozhodcovských súdov. Vychádzajúc z poznatkov získaných z viacerých krajín Európskej únie, v ktorých je tento druh súdnictva značne rozšírený, a z viacerých medzinárodných dokumentov, ktoré uvádzame aj v dôvodovej správe, sme vypracovali na ministerstve spravodlivosti návrh nového zákona o rozhodcovskom konaní, ktorý pri náležitej podpore a správnej aplikácii v praxi má šancu splniť poslanie, ktoré od rozhodcovského súdnictva očakávame. Navrhovaný zákon má teda nahradiť zákon číslo 98/1963 Zb. o rozhodcovskom konaní v medzinárodnom obchodnom styku a o výkone rozhodcovských nálezov v znení zákona Národnej rady Slovenskej republiky číslo 120/1994 Z. z. Pokiaľ ide o obsahové zameranie navrhovaného zákona, rád by som sa zmienil aspoň o niektorých zásadných otázkach. Základnou podmienkou rozhodcovského konania je existencia rozhodcovskej zmluvy alebo doložky uzavretej medzi zmluvnými stranami v písomnej forme, v ktorej je vyjadrená vôľa zveriť riešenie ich sporu nimi zvolenému rozhodcovskému orgánu a zároveň aj záväzok, že sa podrobia rozhodcovskému rozhodnutiu. Rozhodcovskému konaniu možno zveriť všetky majetkové spory, ktoré zmluvné strany môžu ukončiť zmierom. Vyplýva to z § 2 ods. 2 navrhovanej predlohy. Z rozhodcovského rozhodovania sú však vylúčené statusové spory, spory o vzniku, zmene alebo zániku práv k nehnuteľnostiam, spory súvisiace s núteným výkonom rozhodnutí súdov a administratívnych orgánov a spory, ktoré vzniknú v priebehu konkurzného alebo vyrovnávacieho konania. Poverenie vykonávať funkciu rozhodcu v spore sa zakladá na dôvere zmluvných strán. Preto návrh v § 5 ods. 1 vymedzuje len základné vlastnosti rozhodcu. Od podmienky štátneho občianstva možno upustiť len u rozhodcov poverených riešením sporov vzniknutých v medzinárodnom obchode, ako to vyplýva z § 36. Funkciu rozhodcu nie je povinný nikto prijať. Kto však túto funkciu prijme, môže sa jej vzdať iba so súhlasom účastníkov sporu alebo zo závažných dôvodov uvedených v poznámke 6 pod čiarou k § 5. Platne uzavretá rozhodcovská zmluva je prekážkou začatia sporu na všeobecnom súde. Ak by však niektorá zo zmluvných strán znemožnila začatie tohto konania alebo ho marila, tým že nesplní svoje povinnosti o voľbe rozhodcu alebo náhradníka za rozhodcu, ktorý sa funkcie vzdal, druhá strana je oprávnená požiadať o rozhodnutie sporu všeobecný súd. Základné zásady rozhodcovského konania sú totožné so zásadami platnými pre súdne konanie zakotvenými v občianskom súdnom poriadku. V tretej časti navrhovaného zákona sú zahrnuté procedurálne úpravy rozhodcovského konania. Musia byť dodržané viaceré úpravy, ktoré sú predpísané v OSP - náležitosti žaloby o vzájomnej žalobe, právne účinky podanej žaloby atď., s tým vás nebudem zaťažovať. Rozhodcovské konanie je jednoinštančné, takže proti rozhodnutiu v rozhodcovskom konaní nie je prípustný riadny opravný prostriedok. Vážené pani poslankyne, vážení páni poslanci, na záver si dovoľujem vyjadriť presvedčenie, že s týmto vládnym návrhom zákona o rozhodcovskom konaní budete súhlasiť a že jeho prijatie podporíte. Za vaše porozumenie a podporu vopred ďakujem.</seg>
            </u>
            <kinesic type="applause">
               <desc>Potlesk.</desc>
            </kinesic>
            <u xml:id="ParlaMint-SK_1996-06-19-t1m16.u693" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u693.p1">Ďakujem pekne, pánu ministrovi. Prosím spoločného spravodajcu výborov pána poslanca Fica, aby podal správu o výsledkoch prerokovania vládneho návrhu zákona vo výboroch Národnej rady. Nech sa páči.</seg>
            </u>
            <u xml:id="ParlaMint-SK_1996-06-19-t1m16.u694" who="#RobertFico.1964" ana="#regular">
               <seg xml:id="ParlaMint-SK_1996-06-19-t1m16.u694.p1">Vážené dámy, vážení páni, domnievam sa, že tento návrh zákona je prinajmenšom taký dôležitý ako ten predchádzajúci o reklame. Myslím si, že by sme mu mali venovať primeranú pozornosť, pretože rezort ministerstva spravodlivosti od neho oprávnene očakáva zásadné zmeny vo vybavovaní obchodno-právnej agendy. Musím hneď na úvod povedať, že je to jeden z mála návrhov zákonov, ktorý bol kvalitne spracovaný a ku ktorému bol v podstate minimálny počet pozmeňujúcich návrhov pri prerokúvaní návrhu vo výboroch. Vládny návrh zákona o rozhodcovskom konaní pridelil predseda Národnej rady Slovenskej republiky na prerokovanie Ústavnoprávnemu výboru Národnej rady Slovenskej republiky a Výboru Národnej rady Slovenskej republiky pre hospodárstvo, privatizáciu a podnikanie. Určené výbory Národnej rady prerokovali vládny návrh zákona na svojich schôdzach dňa 13. júna 1996 a vyslovili s ním súhlas. Výbor Národnej rady Slovenskej republiky pre hospodárstvo, privatizáciu a podnikanie odporúča Národnej rade vládny návrh tohto zákona schváliť a Ústavnoprávny výbor Národnej rady Slovenskej republiky odporúča Národnej rade rovnako vládny návrh zákona schváliť s jedným pozmeňujúcim návrhom, a to v § 8 ods. 3 sa na konci textu pripája táto veta: "Účastníci sporu sa však môžu dohodnúť s rozhodcom na jeho odmene odlišne od úpravy vydanej zriaďovateľom rozhodcovského súdu." To sú všetky pozmeňujúce návrhy, ktoré boli podané pri prerokúvaní tohto návrhu zákona vo výboroch. Odporúčam, aby sme tento jediný pozmeňujúci návrh prijali, a rovnako odporúčam, aby Národná rada prijala aj celý návrh zákona vrátane tohto jedného pozmeňujúceho návrhu. Ďakujem.</seg>
            </u>
            <u xml:id="ParlaMint-SK_1996-06-19-t1m16.u695" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u695.p1">Ďakujem pánu poslancovi Ficovi a prosím, aby zaujal miesto určené pre spravodajcov výborov. Otváram rozpravu o pätnástom bode. Nemám, bohužiaľ, žiadne písomné prihlášky do rozpravy. Hlási sa niekto priamo? Nech sa páči, pán poslanec Rózsa.</seg>
            </u>
            <u xml:id="ParlaMint-SK_1996-06-19-t1m16.u696" who="#ErnőRózsa.1930" ana="#regular">
               <seg xml:id="ParlaMint-SK_1996-06-19-t1m16.u696.p1">Vážený pán podpredseda, vážená Národná rada, protestujem proti vášmu svojvoľnému postupu, čím ste porušili ústavné právo podľa článku 73 ods. 2 Ústavy Slovenskej republiky - moje ústavné právo podľa článku 87, lebo ste mi neumožnili predniesť pozmeňujúci návrh k tlači 414, hoci som sa riadne prihlásil. Tým ste porušili aj ustanovenie § 16 ods. 3 a § 22 rokovacieho poriadku. Prosím, aby sa to v budúcnosti nestalo, a navrhujem Národnej rade Slovenskej republiky, aby som trojriadkový návrh mohol odovzdať spravodajcovi, aby ho mohol zachytiť do návrhu zmien.</seg>
            </u>
            <u xml:id="ParlaMint-SK_1996-06-19-t1m16.u697" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u697.p1">Priatelia, prepáčte, naozaj fakt je taký, že prišiel návrh na ukončenie, na základe toho som dal hlasovať o tomto návrhu ako o každom návrhu, ktorý sa predkladá ako procedurálny, a hlasovanie rozhodlo. Nehnevajte sa, veľmi ma mrzí, naozaj to nebol zámer zabrániť vám predložiť váš návrh. Jednoducho, takto sa vyvinula situácia na základe procedurálnych návrhov. Ďakujem. Prosím, kto ďalší sa hlási do rozpravy? <kinesic type="noise"><desc>Šum v sále.</desc></kinesic> Chcete ešte slovo, áno? Nech sa páči, pán poslanec.</seg>
            </u>
            <u xml:id="ParlaMint-SK_1996-06-19-t1m16.u698" who="#ErnőRózsa.1930" ana="#regular">
               <seg xml:id="ParlaMint-SK_1996-06-19-t1m16.u698.p1">Ďakujem za slovo. Vážený pán podpredseda, pokiaľ ide o predložený návrh, nebol predložený návrh na ukončenie rozpravy. Bol predložený zmätený návrh. Ďakujem.</seg>
            </u>
            <u xml:id="ParlaMint-SK_1996-06-19-t1m16.u699" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u699.p1">Ďakujem. Hlási sa niekto do rozpravy? <note>Nikto.</note> Keďže nie, vyhlasujem rozpravu k pätnástemu bodu programu za skončenú. Pán minister zrejme nemá žiadne stanovisko. Pýtam sa teraz ešte na záverečné slovo pána spravodajcu.</seg>
            </u>
            <u xml:id="ParlaMint-SK_1996-06-19-t1m16.u700" who="#RobertFico.1964" ana="#regular">
               <seg xml:id="ParlaMint-SK_1996-06-19-t1m16.u700.p1">Ďakujem, nie.</seg>
            </u>
            <u xml:id="ParlaMint-SK_1996-06-19-t1m16.u701" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u701.p1">Ďakujem. Pristúpime k hlasovaniu. Vážené kolegyne a kolegovia, prosím, dostavte sa do rokovacej miestnosti, budeme hlasovať. Prosím spoločného spravodajcu výborov pána poslanca Fica, aby hlasovanie uvádzal v zmysle spoločnej správy.</seg>
            </u>
            <u xml:id="ParlaMint-SK_1996-06-19-t1m16.u702" who="#RobertFico.1964" ana="#regular">
               <seg xml:id="ParlaMint-SK_1996-06-19-t1m16.u702.p1">Vážený pán podpredseda, pri prerokovaní návrhu zákona o rozhodcovskom konaní vo výboroch bol podaný a prijatý iba jeden pozmeňujúci návrh a ten sa týka § 8 ods. 3. Už som ho čítal pri predkladaní spoločnej správy a odporúčam, aby sme tento pozmeňujúci návrh prijali.</seg>
            </u>
            <u xml:id="ParlaMint-SK_1996-06-19-t1m16.u703" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u703.p1">Prosím, prezentujme sa a vzápätí hlasujme o pozmeňujúcom návrhu zo spoločnej správy, ktorý pán spoločný spravodajca odporúča prijať. <note type="narrative">Hlasovanie.</note> Prezentovalo sa 91 poslancov. Za návrh hlasovalo 87 poslancov. Proti návrhu nehlasoval nikto. Hlasovania sa zdržali 4 poslanci. Konštatujem, že tento pozmeňujúci návrh vyplývajúci zo spoločnej správy sme prijali. Nech sa páči.</seg>
            </u>
            <u xml:id="ParlaMint-SK_1996-06-19-t1m16.u704" who="#RobertFico.1964" ana="#regular">
               <seg xml:id="ParlaMint-SK_1996-06-19-t1m16.u704.p1">Pán podpredseda, môžeme pristúpiť k hlasovaniu o návrhu zákona ako celku. Odporúčam, aby Národná rada Slovenskej republiky prijala návrh zákona o rozhodcovskom konaní vrátane zmeny, ktorú sme schválili v § 8 ods. 3.</seg>
            </u>
            <u xml:id="ParlaMint-SK_1996-06-19-t1m16.u705" who="Liščák, J." ana="#regular">
               <seg xml:id="ParlaMint-SK_1996-06-19-t1m16.u705.p1">Vážený pán predsedajúci, vážené pani poslankyne, vážení páni poslanci, dovoľte mi, aby som uviedol ďalší návrh na voľbu sudcov Slovenskej republiky, ktorý predkladám podľa plánu práce vlády na rok 1996. Cieľom predloženého materiálu je predovšetkým doplniť rady sudcov o nových adeptov pripravených vykonávať túto náročnú a zodpovednú funkciu. Veľmi krátko k číslam. K 31. 5. 1996 v Slovenskej republike pôsobilo 1 083 sudcov okresných a krajských súdov. Od začiatku tohto roka odišlo z justície 22 sudcov a ďalším piatim plynie lehota na zánik funkcie. Približne jedna štvrtina z celkového počtu je zvolená na obdobie 4 rokov, ide o tzv. funkčne mladých sudcov. Títo len postupne nahrádzajú svojich kolegov s dlhšou sudcovskou praxou. Súčasná situácia v justícii je ešte stále poznamenaná zvyšovaním počtu v jednotlivých súdnych agendách a tým aj nárastom zaťaženosti súdov a sudcov. Každý výpadok sudcu z pracovného procesu - či už z dôvodov rodinných, čerpania dovolenky a podobne - je badateľný. Z celkového počtu navrhovaných kandidátov sú 16 justiční čakatelia, ktorí vykonávali čakateľskú prax. Predložený materiál obsahuje návrhy na 18 kandidátov, ktorí spĺňajú zákonom stanovené podmienky. Vážená Národná rada, upozorňujem, že ide o posledných kandidátov navrhovaných na voľbu podľa § 71, ktorého účinnosť sa končí uplynutím prechodného 5-ročného obdobia od účinnosti zákona, teda dňom 31. 8. tohto roka. V prípade, že navrhovaní kandidáti budú zvolení, náklady na platy sú na rok 1996 zabezpečené z rozpočtovej kapitoly Ministerstva spravodlivosti Slovenskej republiky. Vážený pán predsedajúci, vážené pani poslankyne, vážení páni poslanci, z týchto dôvodov odporúčam navrhnutých kandidátov zvoliť za sudcov Slovenskej republiky na prvé funkčné obdobie. Ďakujem za pozornosť.</seg>
            </u>
            <u xml:id="ParlaMint-SK_1996-06-19-t1m16.u706" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u706.p1">Ďakujem pekne pánu ministrovi Liščákovi. Návrh na voľbu sudcov Slovenskej republiky prerokoval Ústavnoprávny výbor Národnej rady Slovenskej republiky. Prosím povereného člena výboru pána poslanca Róberta Fica, aby podal informáciu o výsledkoch prerokovania návrhu vo výbore. Nech sa páči, máte slovo.</seg>
            </u>
            <u xml:id="ParlaMint-SK_1996-06-19-t1m16.u707" who="#RobertFico.1964" ana="#regular">
               <seg xml:id="ParlaMint-SK_1996-06-19-t1m16.u707.p1">Vážený pán podpredseda, ako sa už konštatovalo, návrh na voľbu sudcov bol prerokovaný iba v Ústavnoprávnom výbore Národnej rady Slovenskej republiky. Ústavnoprávny výbor nemal výhrady voči žiadnemu z navrhovaných kandidátov na funkciu sudcu a odporúča, aby Národná rada Slovenskej republiky zvolila všetkých kandidátov na funkciu sudcu do funkcie na 4-ročné iniciatívne obdobie. Ďakujem.</seg>
            </u>
            <u xml:id="ParlaMint-SK_1996-06-19-t1m16.u708" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u708.p1">Ďakujem pekne. <kinesic type="ringing"><desc>Gong.</desc></kinesic> Vážené kolegyne, kolegovia, nemám nikoho prihláseného do rozpravy, ale napriek tomu ju formálne treba otvoriť. Otváram rozpravu o šestnástom bode programu. Hlási sa niekto do rozpravy? <note>Nikto.</note> Keďže nie, vyhlasujem rozpravu o šestnástom bode programu za skončenú. Nepredpokladám, že sa bude chcieť vyjadriť pán minister Liščák. Pán spravodajca taktiež nie. Pristúpime k hlasovaniu o návrhu uznesenia tohto znenia: "Národná rada Slovenskej republiky podľa článku 145 ods. 1 Ústavy Slovenskej republiky a podľa § 35 ods. 1 a § 38 ods. 1 zákona číslo 335/1991 Zb. o súdoch a sudcoch v znení neskorších predpisov volí sudcov Slovenskej republiky, ako sú uvedení v tlači číslo 436. Prosím, prezentujme sa a vzápätí hlasujme. Pán spoločný spravodajca odporúča...</seg>
            </u>
            <u xml:id="ParlaMint-SK_1996-06-19-t1m16.u709" who="#RobertFico.1964" ana="#regular">
               <seg xml:id="ParlaMint-SK_1996-06-19-t1m16.u709.p1">Navrhujem uznesenie prijať, navrhovaných sudcov zvoliť.</seg>
            </u>
            <u xml:id="ParlaMint-SK_1996-06-19-t1m16.u710" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u710.p1">Prijať, presnejšie povedané zvoliť. Prosím, buďte takí dobrí a zúčastnite sa na voľbe. <note type="narrative">Hlasovanie.</note> Prezentovalo sa 95 poslancov. Za návrh hlasovalo 94 poslancov. Proti návrhu nehlasoval nikto. Hlasovania sa nezdržal nikto. Nehlasoval 1 poslanec. Konštatujem, že Národná rada Slovenskej republiky navrhované uznesenie schválila, ktorým zvolila 18 sudcov Slovenskej republiky. <kinesic type="applause"><desc>Potlesk.</desc></kinesic> Ďakujem pánu ministrovi a ďakujem spoločnému spravodajcovi pánu poslancovi Ficovi. Vážené kolegyne a kolegovia, prerušujeme dnešnú schôdzu. Zajtra pokračujeme v rokovaní o 9.00 hodine. Prajem vám dobrý večer. Šiesty deň rokovania 16. schôdze Národnej rady Slovenskej republiky 2. júla 1996 ____________________________________________________________</seg>
            </u>
            <u xml:id="ParlaMint-SK_1996-06-19-t1m16.u711" who="#MariánAndel.1950" ana="#chair">
               <seg xml:id="ParlaMint-SK_1996-06-19-t1m16.u711.p1">Milé dámy, vážení páni, otváram rokovanie prerušenej 16. schôdze Národnej rady Slovenskej republiky. Vzhľadom na to, že náš program bude pokračovať hlasovaním, prosím, aby sme sa prezentovali. Prezentovalo sa 79 poslancov. Konštatujem, že sme uznášaniaschopní. Dámy a páni, včera sme prerušili rokovanie pred hlasovaním o vládnom návrhu zákona Národnej rady Slovenskej republiky o reklame. Pristúpime k hlasovaniu o jednotlivých pozmeňujúcich a doplňujúcich návrhoch, ktoré vám boli rozdané v písomnej forme. Prosím spoločného spravodajcu výborov pána poslanca Vanka, aby hlasovanie uvádzal v zmysle spoločnej správy a výsledkov rozpravy. Prosím, pán kolega, máte slovo.</seg>
            </u>
            <u xml:id="ParlaMint-SK_1996-06-19-t1m16.u712" who="Vanko, M." ana="#regular">
               <seg xml:id="ParlaMint-SK_1996-06-19-t1m16.u712.p1">Vážené kolegyne, vážení kolegovia, budem uvádzať hlasovanie, tak ako sú návrhy postupne uvedené v spoločnej správe a potom v rozmnoženom materiáli, ktorý má názov Pozmeňujúce a doplňujúce návrhy poslancov uplatnené v rámci rozpravy k tlači 414. Mali sme trochu problémy pri prepisovaní, niežeby poslanci nevedeli písať, písať píšu, dokonca pravopisne, jazykovo správne, ale nevedeli sme to prečítať. Pri rozprave nebolo dotknuté poradie alebo skupina pozmeňujúcich návrhov, ktoré boli uvedené v spoločnej správe a ktoré som označil, že o nich budeme hlasovať spoločne a s odporučením hlasovať za. Prečítam ich ešte raz. Prosil by som, aby sa hlasovalo najprv o týchto doplňujúcich a pozmeňujúcich návrhoch. Zo spoločnej správy sú to bod číslo 1, bod číslo 2...</seg>
            </u>
            <u xml:id="ParlaMint-SK_1996-06-19-t1m16.u713" who="#MariánAndel.1950" ana="#chair">
               <seg xml:id="ParlaMint-SK_1996-06-19-t1m16.u713.p1">Prosím pokoj, dámy a páni.</seg>
            </u>
            <u xml:id="ParlaMint-SK_1996-06-19-t1m16.u714" who="Vanko, M." ana="#regular">
               <seg xml:id="ParlaMint-SK_1996-06-19-t1m16.u714.p1">...bod číslo 3, bod číslo 4, bod číslo 5, bod číslo 9, bod číslo 10 a bod číslo 11. Odporúčam ich prijať.</seg>
            </u>
            <u xml:id="ParlaMint-SK_1996-06-19-t1m16.u715" who="#MariánAndel.1950" ana="#chair">
               <seg xml:id="ParlaMint-SK_1996-06-19-t1m16.u715.p1">Prezentujme sa, dámy a páni, a prosím, vzápätí hlasujme. Pán spoločný spravodajca odporúča návrhy prijať. <note type="narrative">Hlasovanie.</note> Prezentovalo sa 106 poslancov. Za návrh hlasovalo 97 poslancov. Proti návrhu nehlasoval nikto. Hlasovania sa zdržalo 8 poslancov. Nehlasoval 1 poslanec. Konštatujem, že sme tieto body zo spoločnej správy schválili. Nech sa páči, pán kolega, pokračujte.</seg>
            </u>
            <u xml:id="ParlaMint-SK_1996-06-19-t1m16.u716" who="Vanko, M." ana="#regular">
               <seg xml:id="ParlaMint-SK_1996-06-19-t1m16.u716.p1">Prosím, aby sa dalo hlasovať o 3 bodoch zo spoločnej správy, ktoré budem odporúčať neprijať. Je to bod číslo 6, bod číslo 7 a bod číslo 8.</seg>
            </u>
            <u xml:id="ParlaMint-SK_1996-06-19-t1m16.u717" who="#MariánAndel.1950" ana="#chair">
               <seg xml:id="ParlaMint-SK_1996-06-19-t1m16.u717.p1">Pán kolega, chcel by som upozorniť, že bod číslo 7 bol vyňatý zo spoločného hlasovania, a takisto aj ja so žiadal vo svojom vystúpení vyňať bod 8, a ak neprejde, tak som dával alternatívny návrh.</seg>
            </u>
            <u xml:id="ParlaMint-SK_1996-06-19-t1m16.u718" who="Vanko, M." ana="#regular">
               <seg xml:id="ParlaMint-SK_1996-06-19-t1m16.u718.p1">Boli podané ďalšie pozmeňujúce návrhy, to znamená, že nič sa nestane, ak tieto body...</seg>
            </u>
            <u xml:id="ParlaMint-SK_1996-06-19-t1m16.u719" who="#MariánAndel.1950" ana="#chair">
               <seg xml:id="ParlaMint-SK_1996-06-19-t1m16.u719.p1">Súhlasím, pán kolega.</seg>
            </u>
            <u xml:id="ParlaMint-SK_1996-06-19-t1m16.u720" who="Vanko, M." ana="#regular">
               <seg xml:id="ParlaMint-SK_1996-06-19-t1m16.u720.p1">V tom prípade môžeme hlasovať o ďalších bodoch, ktoré boli uvedené. Ešte raz, tieto tri body odporúčam neprijať.</seg>
            </u>
            <u xml:id="ParlaMint-SK_1996-06-19-t1m16.u721" who="#MariánAndel.1950" ana="#chair">
               <seg xml:id="ParlaMint-SK_1996-06-19-t1m16.u721.p1">Dámy a páni, prezentujme sa a zároveň hlasujme o bodoch spoločnej správy, ktoré pán spoločný spravodajca odporúča neprijať. <note type="narrative">Hlasovanie.</note> Prezentovalo sa 111 poslancov. Za návrh hlasovalo 10 poslancov. Proti návrhu hlasovalo 62 poslancov. Hlasovania sa zdržalo 38 poslancov. Nehlasoval 1 poslanec. Konštatujem, že tieto body zo spoločnej správy sme neprijali. Nech sa páči, pán kolega, pokračujte ďalej.</seg>
            </u>
            <u xml:id="ParlaMint-SK_1996-06-19-t1m16.u722" who="Vanko, M." ana="#regular">
               <seg xml:id="ParlaMint-SK_1996-06-19-t1m16.u722.p1">Budeme hlasovať o doplňujúcich a pozmeňujúcich návrhoch, ktoré vznikli v rozprave. Najprv by som prosil, aby sa hlasovalo o mojom pozmeňujúcom návrhu číslo 1, kde navrhujem v § 6 vypustiť písmeno d). Odporúčam ho prijať.</seg>
            </u>
            <u xml:id="ParlaMint-SK_1996-06-19-t1m16.u723" who="#MariánAndel.1950" ana="#chair">
               <seg xml:id="ParlaMint-SK_1996-06-19-t1m16.u723.p1">Dámy a páni, prezentujme sa a zároveň hlasujme o návrhoch pána poslanca Vanka, ktoré odporúča prijať. Hlasujeme o jeho prvom návrhu. <note type="narrative">Hlasovanie.</note> Prezentovalo sa 110 poslancov. Za návrh hlasovalo 62 poslancov. Proti návrhu hlasovalo 19 poslancov. Hlasovania sa zdržalo 28 poslancov. Nehlasoval 1 poslanec. Konštatujem, že sme prvý návrh pána poslanca Vanka schválili.</seg>
            </u>
            <u xml:id="ParlaMint-SK_1996-06-19-t1m16.u724" who="Vanko, M." ana="#regular">
               <seg xml:id="ParlaMint-SK_1996-06-19-t1m16.u724.p1">Môj druhý návrh - v § 8 doplniť... atď., to je o kompetencii okresných úradov pri kontrole reklamy. Odporúčam ho prijať.</seg>
            </u>
            <u xml:id="ParlaMint-SK_1996-06-19-t1m16.u725" who="#MariánAndel.1950" ana="#chair">
               <seg xml:id="ParlaMint-SK_1996-06-19-t1m16.u725.p1">Dámy a páni, prezentujme sa a zároveň hlasujme o druhom návrhu pána poslanca Vanka, ktorý odporúča prijať. <note type="narrative">Hlasovanie.</note> Prezentovalo sa 111 poslancov. Za návrh hlasovalo 69 poslancov. Proti návrhu hlasovalo 5 poslancov. Hlasovania sa zdržalo 36 poslancov. Nehlasoval 1 poslanec. Nech sa páči, pán kolega, pokračujte ďalej.</seg>
            </u>
            <u xml:id="ParlaMint-SK_1996-06-19-t1m16.u726" who="Vanko, M." ana="#regular">
               <seg xml:id="ParlaMint-SK_1996-06-19-t1m16.u726.p1">Ako druhý vystúpil pán poslanec Marián Andel, ktorý dal tri pozmeňujúce návrhy. Prvý pozmeňujúci návrh je v § 2 ods. 2 vypustiť. Odporúčam ho neprijať.</seg>
            </u>
            <u xml:id="ParlaMint-SK_1996-06-19-t1m16.u727" who="#MariánAndel.1950" ana="#chair">
               <seg xml:id="ParlaMint-SK_1996-06-19-t1m16.u727.p1">Dámy a páni, prezentujme sa a zároveň hlasujme o mojom prvom návrhu, ktorý pán spoločný spravodajca odporúča neprijať. <note type="narrative">Hlasovanie.</note> Prezentovalo sa 112 poslancov. Za návrh hlasovalo 61 poslancov. Proti návrhu hlasovalo 26 poslancov. Hlasovania sa zdržalo 23 poslancov. Nehlasovali 2 poslanci. Konštatujem, že tento návrh poslanca Andela bol schválený.</seg>
            </u>
            <u xml:id="ParlaMint-SK_1996-06-19-t1m16.u728" who="Vanko, M." ana="#regular">
               <seg xml:id="ParlaMint-SK_1996-06-19-t1m16.u728.p1">Tým vypadáva bod 2, ktorý bol vlastne alternatívny, ostáva bod 3, ktorý spresňuje... <note>v texte je napísaný</note>. Odporúčam ho neprijať.</seg>
            </u>
            <u xml:id="ParlaMint-SK_1996-06-19-t1m16.u729" who="#MariánAndel.1950" ana="#chair">
               <seg xml:id="ParlaMint-SK_1996-06-19-t1m16.u729.p1">Teraz hlasujeme o treťom návrhu, druhý je bezpredmetný. Dámy a páni, prezentujme sa zároveň hlasujme. Pán spoločný spravodajca návrh odporúča neprijať. <note type="narrative">Hlasovanie.</note> Prezentovalo sa 115 poslancov. Za návrh hlasovalo 46 poslancov. Proti návrhu hlasovalo 40 poslancov. Hlasovania sa zdržalo 26 poslancov. Nehlasovali 3 poslanci. Smutne konštatujem, že tento návrh poslanca Andela nebol prijatý. Nech sa páči, pán spoločný spravodajca.</seg>
            </u>
            <u xml:id="ParlaMint-SK_1996-06-19-t1m16.u730" who="Vanko, M." ana="#regular">
               <seg xml:id="ParlaMint-SK_1996-06-19-t1m16.u730.p1">Ďalší vystúpil v rozprave pán poslanec Miroslav Maxon, ktorý dal jeden návrh, tak ako ho máte napísaný. Odporúčam ho neprijať.</seg>
            </u>
            <u xml:id="ParlaMint-SK_1996-06-19-t1m16.u731" who="#MariánAndel.1950" ana="#chair">
               <seg xml:id="ParlaMint-SK_1996-06-19-t1m16.u731.p1">Dámy a páni, prosím, prezentujme sa a hlasujme. Pán spoločný spravodajca odporúča návrh neprijať. <vocal type="noise"><desc>Ruch v sále.</desc></vocal> <note type="narrative">Hlasovanie.</note> Prezentovalo sa 117 poslancov. Za návrh hlasovalo 73 poslancov. Hlasovania sa zdržalo 21 poslancov. Nehlasovalo 23 poslancov. Konštatujem, že návrh pána poslanca Maxona sme prijali. Pán kolega, nech sa páči, môžete pokračovať ďalej.</seg>
            </u>
            <u xml:id="ParlaMint-SK_1996-06-19-t1m16.u732" who="Vanko, M." ana="#regular">
               <seg xml:id="ParlaMint-SK_1996-06-19-t1m16.u732.p1">Ďalší v rozprave vystúpil pán poslanec Švec. Vlastne tým, že sme prijali predchádzajúci pozmeňujúci návrh, hlasovanie o jeho návrhu je bezpredmetné, zaoberá sa tou istou problematikou.</seg>
            </u>
            <u xml:id="ParlaMint-SK_1996-06-19-t1m16.u733" who="#MariánAndel.1950" ana="#chair">
               <seg xml:id="ParlaMint-SK_1996-06-19-t1m16.u733.p1">Môžeme pokračovať ďalej.</seg>
            </u>
            <u xml:id="ParlaMint-SK_1996-06-19-t1m16.u734" who="Vanko, M." ana="#regular">
               <seg xml:id="ParlaMint-SK_1996-06-19-t1m16.u734.p1">Ďalší vystúpil pán poslanec Prokeš. Prvý návrh, ktorý podal, je vypustiť písmeno g) - to je o podprahovom vnímaní. Odporúčam tento pozmeňujúci návrh neprijať.</seg>
            </u>
            <u xml:id="ParlaMint-SK_1996-06-19-t1m16.u735" who="#MariánAndel.1950" ana="#chair">
               <seg xml:id="ParlaMint-SK_1996-06-19-t1m16.u735.p1">Dámy a páni, prezentujme sa a zároveň hlasujme o prvom návrhu pána poslanca Prokeša. Pán spoločný spravodajca odporúča návrh neprijať. <note type="narrative">Hlasovanie.</note> Prezentovalo sa 110 poslancov. Za návrh hlasovalo 13 poslancov. Proti návrhu hlasovalo 35 poslancov. Hlasovania sa zdržalo 57 poslancov. Nehlasovali 5 poslanci. Konštatujem, že prvý návrh pána poslanca Prokeša sme neschválili.</seg>
            </u>
            <u xml:id="ParlaMint-SK_1996-06-19-t1m16.u736" who="Vanko, M." ana="#regular">
               <seg xml:id="ParlaMint-SK_1996-06-19-t1m16.u736.p1">Druhý návrh pána poslanca Prokeša je opäť k § 6 písm. b). Prijali sme už návrh pána poslanca Maxona. Teoreticky by sa o ňom mohlo hlasovať, lebo vlastne spresňuje písmeno b).</seg>
            </u>
            <u xml:id="ParlaMint-SK_1996-06-19-t1m16.u737" who="#MariánAndel.1950" ana="#chair">
               <seg xml:id="ParlaMint-SK_1996-06-19-t1m16.u737.p1">Procedurálna poznámka - pán kolega Prokeš.</seg>
            </u>
            <u xml:id="ParlaMint-SK_1996-06-19-t1m16.u738" who="#JozefProkeš.1950" ana="#regular">
               <seg xml:id="ParlaMint-SK_1996-06-19-t1m16.u738.p1">Chcem len upozorniť na to, že moje znenie je o niečo širšie, ako dal pán poslanec Maxon. A pokiaľ to tam nebude, tak nám vypadnú omamné a psychotropné látky. Prosím, aby ste zvážili len dodatok k tomu, čo bolo odhlasované v návrhu pána poslanca Maxona.</seg>
            </u>
            <u xml:id="ParlaMint-SK_1996-06-19-t1m16.u739" who="#MariánAndel.1950" ana="#chair">
               <seg xml:id="ParlaMint-SK_1996-06-19-t1m16.u739.p1">Dobre, ďakujem.</seg>
            </u>
            <u xml:id="ParlaMint-SK_1996-06-19-t1m16.u740" who="Vanko, M." ana="#regular">
               <seg xml:id="ParlaMint-SK_1996-06-19-t1m16.u740.p1">Prosil by som pani kolegyne a kolegov, stalo sa už v tomto parlamente, že sme mali takéto hlasovanie. Tým by sa len rozšírilo to, čo je tam napísané. Myšlienka alebo obsah sa nemení, len sa spresní a rozšíri. Prosím pána predsedajúceho, aby dal hlasovať o druhom pozmeňujúcom návrhu pána poslanca Prokeša, ktorý odporúčam prijať.</seg>
            </u>
            <u xml:id="ParlaMint-SK_1996-06-19-t1m16.u741" who="#MariánAndel.1950" ana="#chair">
               <seg xml:id="ParlaMint-SK_1996-06-19-t1m16.u741.p1">Pán kolega, prosím vás, potom hovorte trošku hlasnejšie do mikrofónu. Je to procedurálna pripomienka? Prosím, zapnite mikrofón pánu Komlósymu.</seg>
            </u>
            <u xml:id="ParlaMint-SK_1996-06-19-t1m16.u742" ana="#regular">
               <seg xml:id="ParlaMint-SK_1996-06-19-t1m16.u742.p1">Ďakujem pekne. Chcem len upozorniť, že je síce pragmaticky pravda to, čo teraz povedal pán spoločný spravodajca, ale uvedomme si, že takýmto hlasovaním budeme zase len porušovať rokovací poriadok. Totiž to, čo sme schválili pri návrhu pána poslanca Maxona, je "§ 6 písm. a) a b) znejú", čiže sme schválili znenie tohto paragrafu. Dodatočné menenie tohto je podľa rokovacieho poriadku neprístupné.</seg>
            </u>
            <u xml:id="ParlaMint-SK_1996-06-19-t1m16.u743" who="#MariánAndel.1950" ana="#chair">
               <seg xml:id="ParlaMint-SK_1996-06-19-t1m16.u743.p1">Myslím si, že pán kolega má v tejto procedurálnej poznámke pravdu. Pán Černák, procedurálna pripomienka? Prosím, zapojte mikrofón pánu Černákovi.</seg>
            </u>
            <u xml:id="ParlaMint-SK_1996-06-19-t1m16.u744" who="#ĽudovítČernák.1951" ana="#regular">
               <seg xml:id="ParlaMint-SK_1996-06-19-t1m16.u744.p1">V princípe chcem povedať to isté, čo hovoril môj predrečník, a okrem toho tie psychotropné a návykové látky sú pokryté v návrhu pána poslanca Maxona v časti b), kde sa hovorí "iných návykových látok", takže je to vyriešené a už nemusíme hlasovať.</seg>
            </u>
            <u xml:id="ParlaMint-SK_1996-06-19-t1m16.u745" who="#MariánAndel.1950" ana="#chair">
               <seg xml:id="ParlaMint-SK_1996-06-19-t1m16.u745.p1">Áno, ďakujem. Konštatujem, že toto hlasovanie je bezpredmetné. Môžeme postúpiť ďalej, pán kolega, nech sa páči.</seg>
            </u>
            <u xml:id="ParlaMint-SK_1996-06-19-t1m16.u746" who="Vanko, M." ana="#regular">
               <seg xml:id="ParlaMint-SK_1996-06-19-t1m16.u746.p1">Posledný návrh pána poslanca Prokeša pod číslom 3 je, aby sa za § 6 vložil nový § číslo 7. Ak sa pozriete do pôvodného návrhu, § 7 mal iné zameranie. Vlastne tento paragraf by vsunul úplne novú záležitosť do postupu alebo do konštrukcie zákona. Odporúčam neprijať tento návrh.</seg>
            </u>
            <u xml:id="ParlaMint-SK_1996-06-19-t1m16.u747" who="#MariánAndel.1950" ana="#chair">
               <seg xml:id="ParlaMint-SK_1996-06-19-t1m16.u747.p1">Dámy a páni, prezentujme sa a zároveň hlasujme o treťom návrhu pána poslanca Prokeša. Pán spoločný spravodajca ho odporúča neprijať. <note type="narrative">Hlasovanie.</note> Prezentovalo sa 114 poslancov. Za návrh hlasovalo 37 poslancov. Proti návrhu hlasovalo 25 poslancov. Hlasovania sa zdržalo 49 poslancov. Nehlasovali 3 poslanci. Konštatujem, že tretí návrh pána poslanca Prokeša sme neprijali.</seg>
            </u>
            <u xml:id="ParlaMint-SK_1996-06-19-t1m16.u748" who="Vanko, M." ana="#regular">
               <seg xml:id="ParlaMint-SK_1996-06-19-t1m16.u748.p1">Ešte je potrebná určitá legislatívna úprava. Prijali sme znenie pána poslanca Maxona v § 6 písm. b). Tam sa uvádza "iných návykových látok" a sedmička v zátvorke, to je odkaz pod čiarou, ten odkaz bol napísaný na zákon, ktorý sme včera zrušili, teda napíšeme tam číslo nového zákona, ktorý bol včera prijatý. To je legislatívna zmena, len je potrebné upozorniť, aby poslanci vedeli, že sa mení dikcia, ktorá bola pôvodne uvedená ako odkaz pod čiarou. Tým boli vyčerpané všetky doplňujúce a pozmeňujúce návrhy, ktoré vznikli v rozprave. Z bohatej diskusie, kde vystúpilo viac ako 30 rečníkov, lepšie povedané viac ako 30-krát sa diskutovalo o tomto zákone, nevyplynuli ďalšie doplňujúce alebo pozmeňujúce návrhy, preto prosím, pán predsedajúci, aby sme dali hlasovať o zákone ako celku. Zákon odporúčam prijať.</seg>
            </u>
            <u xml:id="ParlaMint-SK_1996-06-19-t1m16.u749" who="#MariánAndel.1950" ana="#chair">
               <seg xml:id="ParlaMint-SK_1996-06-19-t1m16.u749.p1">Dámy a páni, v súlade s ustanovením § 26 ods. 1 zákona o rokovacom poriadku budeme hlasovať o vládnom návrhu zákona ako celku. Prosím, prezentujme sa a zároveň hlasujme. Pán spoločný spravodajca odporúča tento zákon prijať. <note type="narrative">Hlasovanie.</note> Prezentovalo sa 118 poslancov. Za návrh hlasovalo 98 poslancov. Proti návrhu hlasovalo 5 poslancov. Hlasovania sa zdržalo 15 poslancov. Konštatujem, že sme schválili vládny návrh zákona Národnej rady Slovenskej republiky o reklame. Pán spoločný spravodajca, ďakujem vám za spoluprácu.</seg>
            </u>
            <u xml:id="ParlaMint-SK_1996-06-19-t1m16.u750" who="#SergejKozlík.1950" ana="#regular">
               <seg xml:id="ParlaMint-SK_1996-06-19-t1m16.u750.p1">Vážený pán predsedajúci, vážené dámy, vážení páni, oblasť lotérií a iných podobných hier upravuje zákon Slovenskej národnej rady číslo 194/1990 Zb. v znení zákona Slovenskej národnej rady číslo 68/1992 Zb. a zákona Národnej rady číslo 249/1994 Z. z. o lotériách a iných podobných hrách. Právna úprava zákona o verejných zbierkach a lotériách a iných podobných hrách z roku 1973 riešila prevádzkovanie lotérií iba v obmedzenom rozsahu, tzv. žrebové lotérie. Poznatky na vypracovanie prvého komplexného zákona o lotériách a iných podobných hrách v roku 1990 boli získané v zahraničí, predovšetkým v Rakúsku. Zákon vymedzoval pritom iba tie oblasti, ktoré sa vyžadovali z hľadiska u nás vtedy známych druhov lotérií a stávkových hier. Jeho novelizácia v roku 1992 vyplynula z rozvoja ďalších druhov stávkových hier a súčasne riešila niektoré problémy, ktoré vyplynuli z praxe. Vykonané analýzy, ďalšie poznatky praxe a zámery ministerstva financií, aby z najvýnosnejších lotérií profitoval iba štát, vyústili do potreby zákon opäť upraviť. Prvoradým cieľom navrhovanej novely zákona je zabezpečiť predovšetkým zdroje na financovanie verejnoprospešných účelov, a to novým spôsobom výpočtu prostriedkov určených na uvedené účely. Vymeriavacím základom odvodu z výťažku v navrhovanej novele je rozdiel medzi prijatými vkladmi do hry po odpočítaní vyplatených výhier namiesto dosiaľ odpočítavaných aj priamych nákladov prevádzkovateľa lotérie a určitých druhov hier aj o zaplatené správne poplatky a zaplatené dane z príjmov právnických osôb. Táto systémová zmena si však vyžaduje vykonať určité úpravy týkajúce sa prevádzkovania lotérií v zákone o daniach z príjmov právnických osôb, tak aby pre ne nevyplynula daňová povinnosť dane z príjmov právnických osôb, nakoľko navrhované percentuálne zaťaženie prevádzkovateľov odvodmi z výťažku je vysoké. Ďalšou dôležitou zmenou návrhu novely zákona je rozšírenie okruhu tzv. štátnych lotérií, ktoré môžu prevádzkovať len organizácie alebo spoločnosti založené alebo zriadené ministerstvom financií. Ide o lotérie prevádzkované prostredníctvom masmédií, ktorých prevádzkovanie je pozitívne a preverené v zahraničí, napríklad televízne bingo. Novelou sa tiež uzákoňuje 51-percentná majetková účasť štátu v spoločnostiach prevádzkujúcich kasína, prostredníctvom spoločností založených na tento účel. Zo 16 kasín, herní má štát v súčasnosti spolu s obcou majetkovú účasť v 7 kasínach z dôvodu monopolu štátu nad prevádzkovaním kasín. U výherných prístrojov sa zavádza vo svete bežný systém hry založený na zhromažďovaní určitej časti vkladu do hry prostredníctvom prepojenia všetkých alebo určitého počtu výherných prístrojov herní, tzv. prémiová hra. Povinná účasť štátneho dozoru pri výbere mincí z výherného prístroja sa odstraňuje, nakoľko pri dvojitom nezávislom počítadlovom systéme ide o zbytočne náročný výkon kontroly. Pri vypracovaní novely boli tiež zohľadnené poznatky z pôsobenia štátneho dozoru, ktorý od roku 1990 v obmedzenom rozsahu a od roku 1992 nad všetkými lotériami vykonávajú daňové úrady. Spresnením definícií hier - napríklad bingo, základných pojmov - napríklad výťažok, obslužné, spresnením obsahu rozhodnutí, textov žrebov, osvedčení, odstránením duplicitných a nepotrebných ustanovení, vytvorením nadväzností na iné, predovšetkým základné právne predpisy sa celá táto špecifická činnosť sprehľadňuje, čím sa vytvárajú podmienky na skvalitnenie prevádzkovania a aj dozoru nad celou oblasťou stávkových hier. K návrhu novely zákona negatívne stanovisko nevyjadril Výbor ministrov pre drogové závislosti a kontrolu drog, ktorému bol návrh zaslaný na vyjadrenie. K návrhu novely zákona sa vyjadril aj jazykovedný ústav v súvislosti s nahradením výrazu "jackpot" primeraným slovenským ekvivalentom. Jazykovedným ústavom odporúčaný výraz "bank" vzhľadom na podstatu hry predkladateľ nahradil výrazom "prémiová hra". Akceptovala sa aj požiadavka Združenia miest a obcí Slovenska, aby časť výnosu uložených pokút plynula do rozpočtov obcí. Návrh novely zákona po zohľadnení pripomienok týchto orgánov, ktorým bol návrh novely zaslaný na vyjadrenie, prerokovala vláda Slovenskej republiky. Pripomienky z rokovania vlády týkajúce sa legislatívno-technických úprav sú v návrhu novely zákona o lotériách a iných podobných hrách zapracované. Návrh novely zákona o lotériách a iných podobných hrách odporúčam po prerokovaní schváliť. Ďakujem pekne.</seg>
            </u>
            <u xml:id="ParlaMint-SK_1996-06-19-t1m16.u751" who="#MariánAndel.1950" ana="#chair">
               <seg xml:id="ParlaMint-SK_1996-06-19-t1m16.u751.p1">Ďakujem, pán podpredseda. Prosím spoločnú spravodajkyňu výborov pani poslankyňu Ivetu Novákovú, aby podala správu o výsledkoch prerokovania tohto vládneho návrhu vo výboroch Národnej rady Slovenskej republiky.</seg>
            </u>
            <u xml:id="ParlaMint-SK_1996-06-19-t1m16.u752" who="#IvetaNováková.1959" ana="#regular">
               <seg xml:id="ParlaMint-SK_1996-06-19-t1m16.u752.p1">Vážený pán predsedajúci, vážený pán podpredseda vlády, vážené panie poslankyne, vážení páni poslanci, predkladám spoločnú správu výborov Národnej rady Slovenskej republiky o výsledku prerokovania vládneho návrhu zákona Národnej rady Slovenskej republiky, ktorým sa mení a dopĺňa zákon Slovenskej národnej rady číslo 194/1990 Zb. o lotériách a iných podobných hrách v znení neskorších predpisov a zákon Národnej rady Slovenskej republiky číslo 145/1995 Z. z. o správnych poplatkoch. Predseda Národnej rady Slovenskej republiky rozhodnutím číslo 963 zo 6. mája 1996 pridelil uvedený vládny návrh zákona Národnej rady Slovenskej republiky na prerokovanie do 14. júna 1996 Ústavnoprávnemu výboru Národnej rady Slovenskej republiky, Výboru Národnej rady pre financie, rozpočet a menu, Výboru Národnej rady pre verejnú správu, územnú správu a národnosti, Výboru Národnej rady Slovenskej republiky pre zdravotníctvo a sociálne veci a Výboru Národnej rady Slovenskej republiky pre vzdelanie, vedu, kultúru a šport. Ako príslušný na skoordinovanie stanovísk výborov Národnej rady Slovenskej republiky bol citovaným rozhodnutím predsedu Národnej rady Slovenskej republiky určený Výbor Národnej rady pre financie, rozpočet a menu s tým, že skoordinované stanoviská výborov Národnej rady Slovenskej republiky sa premietnu v spoločnej správe výborov Národnej rady Slovenskej republiky. Predmetný vládny návrh zákona Národnej rady Slovenskej republiky prerokovali v stanovenej lehote všetky výbory Národnej rady Slovenskej republiky, ktorým bol pridelený. Dva výbory Národnej rady, a to výbor pre verejnú správu, územnú správu a národnosti a výbor pre vzdelanie, vedu, kultúru a šport neprijali uznesenie o výsledku prerokovania vládneho návrhu zákona Národnej rady Slovenskej republiky, pretože s ním nevyslovila súhlas nadpolovičná väčšina všetkých členov oboch výborov. Ústavnoprávny výbor Národnej rady Slovenskej republiky, Výbor Národnej rady pre financie, rozpočet a menu a Výbor Národnej rady pre zdravotníctvo a sociálne veci vyslovili súhlas s vládnym návrhom zákona Národnej rady Slovenskej republiky, ktorým sa mení a dopĺňa zákon Slovenskej národnej rady číslo 194/1990 Zb. o lotériách a iných podobných hrách v znení neskorších predpisov a zákon Národnej rady Slovenskej republiky číslo 145/1995 Z. z. o správnych poplatkoch a odporúčajú ho Národnej rade Slovenskej republiky schváliť so zmenami a doplnkami, o ktorých odporúčam hlasovať takto: spoločne prijať odporúčam body 1, 2, 4, 5, 7, 8, 9, 11, 12, 17, 19, 20, 22, 23, 24 a 25; spoločne neprijať odporúčam body 3, 6, 10, 13, 14, 15, 16, 18, 21. Vážené kolegyne, kolegovia, pozmeňujúce a doplňujúce návrhy, ktoré vyplynú z rozpravy, prosím odovzdať písomne. Vážený pán predsedajúci, môžete otvoriť rozpravu.</seg>
            </u>
            <u xml:id="ParlaMint-SK_1996-06-19-t1m16.u753" who="#MariánAndel.1950" ana="#chair">
               <seg xml:id="ParlaMint-SK_1996-06-19-t1m16.u753.p1">Ďakujem, pani kolegyňa. Nech sa páči, sadnite si na miesto určené spoločným spravodajcom výborov. Dámy a páni, otváram rozpravu o tomto bode nášho rokovania. Do rozpravy sa prihlásili dvaja poslanci. Prvý vystúpi pán poslanec Prokeš, pripraví sa pani poslankyňa Ďurišinová.</seg>
            </u>
            <u xml:id="ParlaMint-SK_1996-06-19-t1m16.u754" who="#JozefProkeš.1950" ana="#regular">
               <seg xml:id="ParlaMint-SK_1996-06-19-t1m16.u754.p1">Vážený pán predsedajúci, vážený pán minister, vážené dámy a páni, poslanci Národnej rady Slovenskej republiky, predkladaná novela zákona je v poradí treťou novelizáciou, ktorá progresívne mení systém zdaňovania lotérií a iných podobných hier. Nesporné pozitíva predkladanej novely však komplikuje značná neprehľadnosť komplexu právnych úprav. Nazdávam sa, pretože skutočným prínosom by bol v tomto prípade zákon od základu nový, a o tejto miestami vecne menej prehľadnej problematike, legislatívne jasný. V tomto zmysle predkladám svoj prvý pozmeňujúci návrh. K vecnému obsahu predkladanej novely možno konštatovať, že pozitívnou výhodou je nesporné zdanenie cez výťažok, čo je tržba v hre mínus výhry. Týka sa to všetkých hier okrem výherných prístrojov, kde je určená nová taxa 40 000 na každý prístroj paušálne. Doteraz platia prevádzkovatelia hier mimo výherných hracích prístrojov, kde je aj dnes paušál, 20 000 Sk za každý prístroj, 10 % z výťažku štátu a všetci 2 % príslušnému daňovému úradu. Podľa predloženého návrhu sa ruší odvádzanie časti zisku - to je po odčítaní všetkých nákladov prevádzkovateľov hier, čo v podstate zamedzí špekulatívne nakladanie s nákladmi, lebo sa odvedie určené percento z tržieb mínus výhry, nehľadiac na náklady. V navrhovaných percentách vidím však veľké disproporcie. Podľa § 2 písm. a), t. j. žrebové, vecné alebo peňažné lotérie, bol odvod minimálne 90 % zo zisku, mení sa na 50 % z výťažku. Ostatných 50 % ostáva potom na náklady, v tomto prípade je to na tlač a distribúciu lósov a mzdy tejto štátnej organizácie, lebo tieto lósy môže organizovať len organizácia so 100-percentnou majetkovou účasťou štátu. Písmeno b) sú tomboly, kde je tiež zmiernenie z minimálneho odvodu 90 % zo zisku po odvodoch 10 2 % z výťažku - nový odvod 50 2 % z výťažku. Písmeno c) číselné lotérie, ktoré môže robiť zasa len organizácia so 100-percentnou účasťou štátu, s odvodom minimálne 90 % zo zisku po zaplatení 12 % štátu, je tu návrh 40 2 % z výťažku. Celých 58 % ostáva na náklady organizácie, ktorá si nevyžaduje veľký počet pracovníkov. Písmeno d) okamžité lotérie, stieracie žreby - návrh je od 42 do 54 % odvodu z výťažku podľa výšky ceny lósu a 2 % daňovému úradu. Predtým bolo 12 % z výťažku a minimálne 90 % zo zisku. Nový návrh je zmierňujúci. Písmeno e) výherné prístroje - jasné zvýšenie na dvojnásobok poplatku je v súlade so snahou zredukovať počet týchto prístrojov. No i pri týchto poplatkoch zostáva prevádzkovateľom na prežitie. Písmeno f) kurzové stávky na dostihoch boli znížené na 20 % z výťažku. Predtým bol odvod 90 % zo zisku po odvedení 12 % z výťažku, čo iste prispeje k obľube návštevnosti dostihov. Písmeno g) bingo - doterajší odvod tu predstavuje spomínaných 10 2 % z výťažku a 35 % zo zisku, čo je v prepočte približne 4 % z výťažku. Teda súčasný stav je odvod 16 % z výťažku a novonavrhovaný 35 % štátu, 5 % obci a 2 % daňovému úradu, to je spolu 42 %, nárast odvodov je 26 % z výťažku. Bingo zatiaľ zabezpečujú na Slovensku tri organizácie a pribudne k nim štátna, ktorá má zabezpečovať televízne bingo. I v prípade televízneho binga bude dosah prehnaných odvodov tiež jednoznačný. U predkladateľa Ministerstva financií Slovenskej republiky sú jasné prepočty, že keď bude schválené takéto zvýšenie odvodov, budú musieť sály binga pre nerentabilitu skončiť. Je to práve oblasť hier, ktorá je plne pod kontrolou, nie je tu možný žiaden únik, no vyžaduje si mnoho zamestnancov. A to sú náklady. V bingách na Slovensku je spolu zamestnaných do 400, prevažne mladých pracovníkov s mladými rodinami. Berme to tak, že ďalších 400 robotníkov stratí zamestnanie a len pre chybne určené percento odvodov. Takéto zvýšenie sa pri ostatných hrách neobjavilo. Návrh z Asociácie prevádzkovateľov hry binga je 15 % štátu 5 % obci 2 % daňovému úradu, t. j. spolu 22 %. Na porovnanie s inými štátmi je tu prehľad odvodov z tejto hry: Veľká Británia - 10 %, Španielsko - 20 až 25 % podľa regiónov, zvyšok Európskej únie 15 až 18 % podľa jednotlivých štátov, Argentína 21 %, Brazília 8 až 15 % podľa regiónov, v USA a Kanada neexistuje poplatok. Písmeno h) kurzové stávky sa upravuje z 12 % odvodu výťažku a minimálne 50 % odvodu zo zisku na 25 2 %, t. j. 32 %. Písmeno i) sú kasína, kde vstupuje na 51 % štát a celkový odvod výťažku bude 24 5 2, to je 31 % z výťažku. Takto 69 % zostane na náklady a zisk. Z tohto prehľadu jednoznačne vyplýva, že v hrách, ktoré bude prevádzkovať alebo spoluprevádzkovať štát, je výrazné zvýhodnenie oproti iným subjektom. Spôsobí sa zníženie pracovných miest, daní, daňových subjektov a zníženie príjmu obcí o príslušné poplatky. Navrhovatelia novelizácie nedostatočne prepočítali percento odvodov pri hrách podľa písmena g). Z uvedených dôvodov si osvojujem návrh Asociácie prevádzkovateľov hry binga a predkladám v tomto zmysle svoj druhý pozmeňujúci návrh. Ďakujem za pozornosť.</seg>
            </u>
            <u xml:id="ParlaMint-SK_1996-06-19-t1m16.u755" who="#MariánAndel.1950" ana="#chair">
               <seg xml:id="ParlaMint-SK_1996-06-19-t1m16.u755.p1">Ďakujem, pán kolega. V rozprave ďalej vystúpi pani Ďurišinová a pripraví sa pán poslanec Kanis.</seg>
            </u>
            <u xml:id="ParlaMint-SK_1996-06-19-t1m16.u756" who="#MáriaĎurišinová.1960" ana="#regular">
               <seg xml:id="ParlaMint-SK_1996-06-19-t1m16.u756.p1">Dobrý deň. Vážené kolegyne, kolegovia, vážený pán podpredseda, dovoľte mi, aby som aj ja predložila niekoľko pozmeňujúcich návrhov týkajúcich sa tejto novelizácie zákona, vzhľadom na to, že u nás vo výbore boli dve pracovníčky ministerstva financií a tie pozmeňujúce návrhy, ktoré teraz predložím, v našom výbore jednohlasne prešli, ale, bohužiaľ, pri záverečnom hlasovaní, tak ako to spoločná spravodajkyňa uviedla, návrh ako celok neprešiel a moje pozmeňujúce návrhy sa nedostali do spoločnej správy, a preto ich predkladám teraz. Môj prvý a dosť zásadný pozmeňujúci návrh sa týka § 4 ods. 1 a 2. Navrhujem, aby znenie ods. 1 v § 4 bolo nasledujúce: "Žrebové peňažné lotérie podľa § 2 písm. a), číselné lotérie podľa § 2 písm. c) a stávkové hry podľa § 2 písm. g) uskutočnené prostredníctvom hromadných oznamovacích prostriedkov - televízia, rozhlas, tlač a podobne - môže prevádzkovať len štátna rozpočtová alebo štátna príspevková organizácia zriadená ministerstvom alebo právnická osoba so sídlom v Slovenskej republike so 100-percentnou majetkovou účasťou štátu, osobitne na tento účel založená ministerstvom. Takéto lotérie prevádzkované právnickými osobami sú štátnymi lotériami a nevzťahuje sa na ne ustanovenie § 42 ods. 7 a 9." Odsek 2 by mal dve nové písmená a písmeno a) sa v podstate dotýka, poviem to v skratke, hry Sazka ako takej. "Stávkové hry na športové výsledky podľa § 2 písm. f) môže prevádzkovať len právnická osoba určená ministerstvom" - myslí sa ministerstvo financií - "po dohode s ministerstvom školstva." Odsek b) by znel: "Stávkové hry na dostihy uskutočnené na území Slovenskej republiky podľa § 2 písm. f) a h) môže prevádzkovať len právnická osoba určená ministerstvom po dohode s Ministerstvom pôdohospodárstva Slovenskej republiky." To sú tie klasické dostihy. Moje zdôvodnenie: V návrhu zákona ministerstvo financií navrhovalo zachovať monopol na stávkové hry podľa § 2 písm. f) pre 100-percentnú štátnu organizáciu. Ide o hru typu Sazka, ktorú od roku 1956 zabezpečovala neštátna organizácia a bola zdrojom financovania telovýchovy. Pritom po prevzatí číselných hier v roku 1994 ministerstvo financií 100-percentnému štátnemu Tiposu túto hru nepovolilo. Táto hra, ktorá bola medzi tipujúcimi obľúbená, sa už dva roky nehrá. Sme asi jediná krajina v Európe, ale mám informácie, že aj na Ukrajine a tuším i v Litve sa táto hra nehrá, čo môže negatívne pôsobiť aj na vystúpenie futbalových družstiev v letnom období Interlota. Ide o to, že teraz, v čase futbalových prázdnin, prebieha súťaž Intercup a vlastne organizácia Interloto, a tá krajina, ktorá prevádzkuje túto hru, nemusí sa volať Sazka, v Rakúsku je to, myslím, Toto-loto, má možnosť väčšieho počtu účastníkov. Keby prešiel môj pozmeňujúci návrh, a prevádzkovali by sme túto hru, tak do Fondu telesnej kultúry a športu by z nej mohli plynúť prostriedky. Preto navrhujem, aby sa ministerstvo financií tohto monopolu vzdalo, aby túto hru mohla hrať hoci neštátna právnická osoba určená ministerstvom financií a ministerstvom školstva alebo Štátnym fondom telesnej kultúry. Tak ako je to v prípade stávok na kone. Môj druhý pozmeňujúci návrh sa týka § 4a ods. 1, ktorý je v podstate zhodný s bodom 3 spoločnej správy. Myslím, že pani spoločná spravodajkyňa ho zaradila do negatívneho hlasovania, takže to nemusím vynímať. Vlastne nie, požiadam, aby bol vyňatý na samostatné hlasovanie, lebo v podstate súhlasím so všetkými pozmeňujúcimi návrhmi, ktoré sa v bode 3 spoločnej správy nachádzajú, len by som chcela navrhnúť, aby v písm. h), kde sa v návrhu zákona uvádza čiastka 25 %, bola táto čiastka 35 %, tak ako je to pri lotériách organizovaných podľa § 2 písm. c). Moje argumenty vo výbore mi nevyvrátili ani pracovníčky ministerstva financií a ide tu v podstate o zvýhodnenie jedných voči druhým, hoci náklady majú podľa prepočtu približne rovnaké. Myslím si, že tu asi zapracovala lobby prevádzkujúca kurzové stávky, takže tých 35 % odvodu z výťažku by sa vyrovnalo, tak ako je to 35 % pri lotériách zriaďovaných podľa § 2 písm. c). Bolo by to teraz na jednej úrovni. Môj tretí pozmeňujúci návrh sa týka § 6 ods. 2, kde sa za poslednú vetu vkladá nová veta. Ide o žreby, vlastne tento zákon len taxatívne určuje, že žreby sa môžu predávať, už si to presne nepamätám, po 5, 10 a 20 korún. V prípade nejakej mimoriadnej lotérie alebo v prípade inflácie by sme museli vlastne novelizovať zákon, aby sa mohli predávať žreby aj vo vyššej nominálnej hodnote, tak táto nová veta by znela: "V prípade príležitostných jednorazových lotérií podľa § 2 písm. b) môže byť cena žrebu vyššia." Toľko môj tretí pozmeňujúci návrh. Môj štvrtý návrh bude skôr otázkou na pána podpredsedu. V návrhu zákona sa hovorí aj o tom, že ministerstvo financií potrebuje vydeliť 70 mil. zo štátneho rozpočtu, aby štát mohol získať majoritu v kasínach. Na Slovensku je momentálne 17 kasín alebo herní, ako spresnili pracovníčky ministerstva financií, a väčšina z nich ako taká v podstate krachuje a štát, aby získal podiel v niektorých kasínach, potrebuje vydeliť tých 70 miliónov. Podľa mojich informácií, povolenia na prevádzkovanie týchto kasín majú uplynúť do 30. 6. 1997. Myslím si, že by bolo racionálnejšie, aby ministerstvo financií nechalo dobehnúť tieto povolenia a potom, po 30. 6. 1997, by buď neudelilo nové povolenia, alebo by udelilo povolenia len niektorým. Podľa mňa je Slovensko taká malá krajina, a napríklad Rakúsko, ktoré je aj finančne silnejšie, má, pokiaľ viem, 4 kasína. A u nás, myslím si, by trh stačil takisto bohato na 3 až 4 kasína. A preto po zdôvodnení, ak by to bolo možné a ak by s tým súhlasil pán podpredseda, navrhovala by som, aby sa v článku II ods. 2 v štvrtej vete zmenil dátum 1. 12. 1996 <note>ide tam o nové požiadanie</note> na 30. 6. 1997. Hovorím, iba po zdôvodnení pána podpredsedu by som potom svoj štvrtý pozmeňujúci návrh prípadne stiahla. Na záver by som si dovolila upozorniť ešte na jednu menšiu nepresnosť zo spoločnej správy. Týka sa bodu 15 spoločnej správy, kde je chyba, nejde o riadok 6, ale o riadok 4, kde je potrebné urobiť zmenu. To je všetko. Ďakujem veľmi pekne a dúfam, že moje návrhy podporí aspoň športuchtivá verejnosť. Ďakujem.</seg>
            </u>
            <u xml:id="ParlaMint-SK_1996-06-19-t1m16.u757" who="#MariánAndel.1950" ana="#chair">
               <seg xml:id="ParlaMint-SK_1996-06-19-t1m16.u757.p1">Ďakujem, pani poslankyňa. Aj ja som presvedčený, že ich podporíme. Ďalej v rozprave vystúpi pán poslanec Kanis.</seg>
            </u>
            <u xml:id="ParlaMint-SK_1996-06-19-t1m16.u758" who="#PavolKanis.1948" ana="#regular">
               <seg xml:id="ParlaMint-SK_1996-06-19-t1m16.u758.p1">Vážený pán predsedajúci, vážená Národná rada, oceňujem návrh novely zákona o lotériách aj to, že ide o systémovú zmenu v zabezpečení prehľadnosti pri tvorbe zdrojov a pri zdaňovaní prevádzkovateľov lotérií. Nepochybne viacerí vieme, že v tomto smere bolo potrebné spraviť poriadok. Pravda, menej si už uvedomujeme to, že priemysel hier je významným zdrojom štátneho rozpočtu, a možno viacerých z vás prekvapí, že v USA dal priemysel hier do štátneho rozpočtu viac ako zbrojársky priemysel, čiže ide o takú úžasnú finančnú silu, ktorá sa stáva skutočne jedným z hlavných zdrojov štátneho rozpočtu. Samotný priemysel hier produkuje aj mnohé negatíva, ktoré treba, prirodzene, zákonom obmedzovať, či už sa to týka vytvárania čiernych peňazí, alebo aj chorobných dôsledkov, ktoré z hier vyplývajú. Celkovo teda vítam túto novelu. Je potrebná a lepšie upravuje právne vzťahy vznikajúce v tomto odvetví činnosti ako predchádzajúci zákon. Pravda, musíme rozlišovať jednotlivé typy hier, vidieť ich podstatu i charakter, ako aj investičné prostredie, ktoré jednotlivé hry potrebujú. Z tohto hľadiska je istým novým typom hry bingo. Myslím, že treba uviesť to, že na Slovensku sú iba 3 spoločnosti, ktoré prevádzkujú túto hru, a v celej Slovenskej republike je iba 6 bíng, čiže kontrola tejto hry je, podľa môjho názoru, veľmi jednoduchá. Možno je zaujímavosťou, že Bingo Mamut je najmodernejšia sála pre bingo v Európe. Ak hovoríme, že ide o najmodernejšiu sálu, vyplýva z toho aj to, že tu boli vložené veľké investície, ktoré, samozrejme, zaťažujú prevádzkovateľov, a v tomto prípade zahraničný investor pri predpokladanom odvode z výťažku 35 % sa môže rozhodnúť aj tak, že vlastne zmení pôsobenie krajiny, v ktorej pôsobí, a tento zdroj vyschne. Ľudová múdrosť hovorí o tom, že ak chceš kravičku dojiť, tak ju musíš kŕmiť, a v tomto prípade, takisto, ak nebude dostatočný zdroj, tak sa môže stať, že sa, dajme tomu, sídlom tejto hry stane iné mesto. Aj keď som na začiatku povedal, že plne vítam túto úpravu, domnievam sa, že práve toto rozlišovanie jednotlivých hier by nás malo viesť aj k realistickému stanovovaniu percentuálneho podielu z výťažku pre jednotlivé hry. Dovolím si dať preto pozmeňujúci návrh. Hoci tento zákon nepodlieha zosúlaďovaniu právnych predpisov v štátoch Európskej únie a asociovaných krajinách, v podstate ten priemer výťažku, teda odvodov z výťažku v jednotlivých krajinách, sa blíži k číslu 20 %. Aj to bol pre mňa dôvod, aby som dal pozmeňujúci návrh. Spoločná správa v bode 3 k § 4a ods. 1 písm. g) navrhuje 30 % z výťažku. Pani spravodajkyňa však už medzitým navrhla a zaradila bod 3 medzi body, za ktoré sa nemá hlasovať, čiže vysvetľujem si toto tak, že by vlastne ostával vo vládnom návrhu návrh, ktorý znie na 35 %. Pán poslanec Prokeš dal návrh, aby v § 4a ods. 1 písm. g) bolo zmenené toto číslo na 15 %. Dovolím si dať pozmeňujúci návrh tohto znenia: V § 4a v bode 1 v písm. g) zmeniť číslo 35 % na 20 %. Ďakujem za pozornosť.</seg>
            </u>
            <u xml:id="ParlaMint-SK_1996-06-19-t1m16.u759" who="#MariánAndel.1950" ana="#chair">
               <seg xml:id="ParlaMint-SK_1996-06-19-t1m16.u759.p1">Ďakujem, pán poslanec. Keďže nemám už viacej prihlášok do rozpravy, pýtam sa, či chce niekto vystúpiť. Pán Palacka, s faktickou poznámkou? Nech sa páči.</seg>
            </u>
            <u xml:id="ParlaMint-SK_1996-06-19-t1m16.u760" who="#GabrielPalacka.1960" ana="#regular">
               <seg xml:id="ParlaMint-SK_1996-06-19-t1m16.u760.p1">Ďakujem pekne, pán predsedajúci. Len z miesta by som poprosil, aby bod 16 spoločnej správy bol vyňatý na osobitné hlasovanie.</seg>
            </u>
            <u xml:id="ParlaMint-SK_1996-06-19-t1m16.u761" who="#MariánAndel.1950" ana="#chair">
               <seg xml:id="ParlaMint-SK_1996-06-19-t1m16.u761.p1">Nech sa páči, pán kolega Glinský.</seg>
            </u>
            <u xml:id="ParlaMint-SK_1996-06-19-t1m16.u762" who="#JozefGlinský.1953" ana="#regular">
               <seg xml:id="ParlaMint-SK_1996-06-19-t1m16.u762.p1">Vážený pán predsedajúci, vážený pán podpredseda vlády, vážené kolegyne, vážení kolegovia, vo svojom vystúpení by som sa chcel zaoberať špecifickou časťou v tomto návrhu zákona, ktorá reguluje priemysel hracích automatov. Podľa údajov známych z médií v roku 1994 tržby za hracie automaty, za výherné hracie automaty dosahovali hodnotu 2 800 miliónov korún. Myslím si, že vzhľadom na túto sumu z roku 1994 môžeme hovoriť o určitej epidémii hracích automatov aj na Slovensku. Žiaľ, s touto epidémiou sa začína šíriť aj epidémia závislosti, drogovej závislosti. Táto epidémia postihuje stále mladšie a mladšie vekové kategórie. Podľa primára jediného špeciálneho liečebného zariadenia na Slovensku v Banskej Bystrici pána doktora Nábělka závislí od hracích automatov <note>gambleri</note> boli ešte pred rokom-dvoma v priemere tridsiatnici. V súčasnosti títo závislí pacienti sú teenageri. Priemerný vek začína klesať pod dvadsať rokov. Priemysel hracích automatov dosahuje proste neuveriteľný boom a útočí na stále mladšie a mladšie vekové kategórie Slovenska. Podľa údajov, ktoré poskytol odbor informácií a analýz Kancelárie Národnej rady Slovenskej republiky, sa vo svete k problému hracích automatov, predovšetkým k etickému problému, stavajú veľmi diferencovane. Aj v Európskej únii majú rôzne štáty veľmi diferencovaný prístup k regulácii priemyslu hracích automatov. V niektorých platia veľmi drastické obmedzenia, ktorými sa zbavili gamblerov, inde sa s povolením tohto boomu musia pasovať práve s touto sociálnou, sociálno-psychologickou a etickou chorobou spoločnosti. O predloženom návrhu zákona pán primár Nábělek nevedel prakticky nič, nepoznal tento zákon. Nevyjadrili sa k tomu ani expertné komisie generálneho sekretariátu pri úrade vlády. Chcem tým povedať, že to, čo je v tomto návrhu zákona, aj podľa odborníkov v liečbe a v prevencii drogových záležitostí, je predovšetkým výsledkom lobbovania priemyslu výherných hracích automatov. Ak tržby dosahovali v roku 1994 <note>to už je minulosť</note> 2,8 mld korún, priemerne jeden občan Slovenska prehral asi 500 korún. Tisíce a tisíce prehrávajú v týchto <note>vraj výherných</note> hracích automatoch svoje rodinné, sociálne a iné hodnoty, svoje psychické, sociálne a biologické zdravie. Možno iba odhadovať, koľkí si už zobrali život, možno odhadovať, koľkí si siahli na život. Žiaľ, v predkladom návrhu zákona sa o tom nič nedozvieme práve preto, lebo tí, ktorí by mali bdieť nad zdravím spoločnosti, neparticipovali primeraným spôsobom na tvorbe zákona. Podľa tlače sa v jednej dedinke na Slovensku rozhodli ženy, že sa zbavia tohto problému starodávnym, staroznámym spôsobom - absolútne zničili výherné hracie automaty. Nik ich za to nežaloval a nik v tejto dedine nezriadil nové. Chcem tým povedať, že podobný pocit alebo podobný postoj sa na Slovensku šíri a šíri sa hlavne v sociálne slabších vrstvách, pretože práve tie sú najdrastickejšie postihované. Podľa prieskumu občianskeho združenia EFATA asi polovica hráčov sú mladí ľudia, ktorí poberajú sociálne dávky, teda vlastne štát dotuje cez sociálne dávky priemysel hracích automatov. Chcem predložiť návrh opatrení, ktoré sa nepostavia dramaticky k tejto epidemiologickej záležitosti, ktorú nemožno riešiť prohibíciou, ale podľa mňa treba aspoň aké-také zmierňujúce návrhy, aby boom priemyslu hracích automatov nepokračoval a aby sme mali šancu postaviť sa systémovo k tomuto problému. Disponujeme síce množstvom výskumných, vedeckých inštitúcií, sociologických, zdravotníckych a iných bádateľov, nemáme však systémové analytické štúdie o tomto probléme. Máme množstvo docentov, profesorov, ktorí sa angažujú ako pracovníci Slovenskej akadémie vied a iných autoritatívnych inštitúcií v nezmieriteľnom politickom boji, ale neposkytujú nám informácie o príčinnom vývoji spoločnosti. To, že sa k návrhu zákona nevyjadrili zodpovední experti, nie je dôsledkom toho, že by sa liečitelia tešili na to, že budú mať stále viac a viac pacientov, naopak, liečitelia, ktorí v tejto sfére zostali, sú veľmi slabo platení, sú to fanatici s nesmiernym sociálnym cítením, ktorým nedá, aby sa pozerali na svojich pacientov, aby odišli do súkromnej sféry, kde by mali niekoľkonásobne vyššie mzdy, voľný čas a pokoj, teda relatívne bezrizikové zamestnanie. Títo ľudia proste boli obídení pri tvorbe zákona. Myslím si, že predložený návrh zákona je aj ťažkým zlyhaním generálneho sekretariátu v jeho veľmi skromnučkom personálnom zložení. A tak nám zostáva na úvahu, akým spôsobom sa vláda a parlament postaví k epidémii drogových závislostí aj k epidémii závislosti od hracích automatov. Z tohto miesta by som chcel opäť pripomenúť a podporiť požiadavku parlamentu, aby vláda zriadila úrad na úrovni úloh, úrad pre boj s drogovými závislosťami, ktorý si získa znalcov, nemnohých znalcov, ktorých máme, na zodpovedný boj s epidémiou nesmiernych rozmerov. Dúfam, že vláda vyčlení zodpovedajúce prostriedky na boj proti tejto epidémii, a práve tak, že parlament upriami oveľa väčšiu pozornosť na centrálnu úlohu dneška. V predloženom návrhu zákona sa síce správny poplatok zvyšuje z 20 tisíc na 40 tisíc, ale zároveň sa ruší odvod z výťažku. Ak v roku 1994 bolo 14 tisíc automatov a tržby 2,8 mld korún, na jeden hrací automat pripadalo priemerne 200 tisíc korún. Sú hracie automaty, ktoré dosahovali podstatne menší výťažok, menší obrat, a sú hracie automaty, ktoré dosahovali niekoľkonásobne väčší obrat ako 200 tisíc korún. Porovnajme sumu 20 tisíc korún alebo 200 tisíc korún s obratom, pritom sa ešte ruší odvod z výťažku, ďalej sa znižuje tzv. istota z 30 tisíc na 10 tisíc korún. A aby tá epidémia ešte akcelerovala, zriaďuje sa nový inštitút prémiovej hry. Ako by to bolo ešte málo! Aby aj tí, ktorí by chceli odísť, mali určitú nádej, aby ešte do herní išli stratiť majetok, stratiť morálku, stratiť sociálne zázemia atď. Ako som už naznačil, nechcem vo svojich návrhoch radikálne pozmeniť predložený návrh zákona, ale podľa odporúčaní občianskeho združenia EFATA aspoň pribrzdiť tento boom a dať šancu zodpovednýn grémiám, aby systematicky a systémovo analyzovali situáciu a navrhli riešenia na úrovni našich čias. V článku I § 4a ods. 4 číslo 40 tisíc správneho poplatku navrhujem nahradiť číslom 150 tisíc. Pripomeniem priemerné tržby jedného hracieho automatu 200 tisíc z roku 1994. V článku I vypustiť zavádzaný nový paragraf "prémiová hra". V článku I § 18 ods. 2 písm. g), ktorý definuje identifikačnú kartu, navrhujem v písm. g) doplniť takéto znenie: "adresa, číslo telefónu, odtlačok pečiatky a podpis orgánu štátneho dozoru". Aby totiž šanca na reklamáciu bola reálna a o niečo vyššia. V článku I § 42b ods. 9 navrhujem vypustiť slová "s výnimkou osobitne zriadených herní so stálym dozorom" a ďalej číslo 200 metrov nahradiť číslom 500 metrov. Ďakujem.</seg>
            </u>
            <kinesic type="applause">
               <desc>Potlesk.</desc>
            </kinesic>
            <u xml:id="ParlaMint-SK_1996-06-19-t1m16.u763" who="#MariánAndel.1950" ana="#chair">
               <seg xml:id="ParlaMint-SK_1996-06-19-t1m16.u763.p1">Ďakujem, pán kolega. Pýtam sa, či chce ešte niekto z vás vystúpiť. Pán kolega Vicen? Nie? Zdalo sa mi, že ste sa hlásili. Keďže sa ďalej nikto nehlási, vyhlasujem rozpravu o sedemnástom bode nášho programu za skončenú. Pýtam sa pána podpredsedu vlády, či sa chce vyjadriť. <note>Áno.</note> Nech sa páči, pán podpredseda.</seg>
            </u>
            <u xml:id="ParlaMint-SK_1996-06-19-t1m16.u764" who="#SergejKozlík.1950" ana="#regular">
               <seg xml:id="ParlaMint-SK_1996-06-19-t1m16.u764.p1">Vážený pán predsedajúci, vážené poslankyne, vážení poslanci, len krátko by som sa vyjadril k rozprave. Predovšetkým prechádzame na európsky režim v oblasti celého systému lotérie a hier. Pokiaľ by som vymedzil základné okruhy - je to posilnenie účasti štátu na celom systéme hier, je to zmena a upevnenie režimu prevádzky hier, režimovanie odvodov a celý systém kontroly. Priznávam, že každé pritvrdenie bolí a obzvlášť v takej citlivej oblasti, ako sú lotérie a hry, ale nie je možné ísť inou cestu. Vôbec si nemyslím, že by sme išli v tejto predkladanej novele zákona na doraz, myslím si, že stále bude existovať určitý manévrovací priestor pre prevádzkovateľov týchto hier a na druhej strane aj pre štát, aby ešte hľadal únikové kanály v tejto oblasti. Bol som, podotýkam, vystavený dosť tvrdej kritike členov vlády aj niektorých spoločenských organizácií, lebo predkladaná novela je príliš mäkká. Na druhej strane som, samozrejme, vystavený kritike iných aj odborných kruhov, aj konkrétnych prevádzkovateľov, ktorí zas kritizujú tvrdosť tejto novely. Pohybujeme sa v relatívne neznámej rovine, pretože meníme celkovo systém prevádzky a odvodov, takže rok, rok a pol nám zase ukáže, kde sme sa dostali z hľadiska tejto úrovne. Ale musím povedať jednu vec. Všade sú obrovské rezervy, vo všetkých typoch hier sú obrovské rezervy z hľadiska prispievania na konkrétne akcie, či je to šport alebo cez linku štátneho rozpočtu na konkrétne smerovanie, na rozvoj školstva, na rozvoj športu, na rozvoj sociálnych záležitostí a kultúry. Znovu si potom pripomenieme pri štátnom rozpočte, keď budeme hovoriť o zdrojoch, ktoré máme na rozvoj sociálnej sféry v širšom zmysle slova, kde brať zdroje. Mám zistenia, že len v kasínach, napriek tomu, že kasína vykazujú straty alebo hospodárske výsledky blízke nule, sú konštruovanými transakciami mimo tohto územia <note>mimo územia nášho štátu</note> vyvádzané prostriedky za jednotlivé kasína v objeme 30 miliónov korún za jedno kasíno. Tieto údaje mám preukázané, nie je to postihnuteľné, sú to obchodné transakcie, ale to len naznačuje priestor, aký existuje v oblasti prevádzky lotérií, kasín a ďalších hier. V tomto zmysle reagujem aj na pripomienky, ktoré sú myslené nesporne v dobrej úvahe, ale požiadal by som, aby parlament akceptoval predložený návrh novely v tom znení, ako ho predniesla pani spoločná spravodajkyňa v rámci spoločnej správy. Pokiaľ som dostal konkrétnu otázku od pani poslankyne Ďurišinovej na otázku zabezpečenia majority štátu v kasínach s tým termínom požiadania do 1. 12. 1996, odporúčam aj toto akceptovať v rámci predkladanej novely zákona. Upozorňujem, že pôvodne sme predpokladali celý tento režim zaviesť od 1. 7. 1996. Po určitých rozhovoroch aj s profesijnými združeniami hier, lotérií, kasín sme sa rozhodli posunúť účinnosť od 1. 1. 1997, aby sa mohli jednotliví prevádzkovatelia pripraviť. Domnievam sa, že je tu dostatočný časový priestor, aby sa prevádzkovatelia na toto pripravili. Druhá vec je, ako potom zabezpečiť, a to je už zase vec ministerstva financií, príslušné prostriedky na zabezpečenie majority štátu v kasínach. Takže odporúčam ponechať návrh novely zákona v tom znení, ako je, opäť zdôrazňujem, s akceptovaním znenia spoločnej správy prednesenej spoločnou spravodajkyňou. Ďakujem pekne.</seg>
            </u>
            <u xml:id="ParlaMint-SK_1996-06-19-t1m16.u765" who="#MariánAndel.1950" ana="#chair">
               <seg xml:id="ParlaMint-SK_1996-06-19-t1m16.u765.p1">Ďakujem, pán podpredseda. Žiada si záverečné slovo spoločná spravodajkyňa výborov?</seg>
            </u>
            <u xml:id="ParlaMint-SK_1996-06-19-t1m16.u766" who="#IvetaNováková.1959" ana="#regular">
               <seg xml:id="ParlaMint-SK_1996-06-19-t1m16.u766.p1">Nie.</seg>
            </u>
            <u xml:id="ParlaMint-SK_1996-06-19-t1m16.u767" who="#MariánAndel.1950" ana="#chair">
               <seg xml:id="ParlaMint-SK_1996-06-19-t1m16.u767.p1">Nech sa páči, pani kolegyňa, pristúpime k hlasovaniu o pozmeňujúcich a doplňujúcich návrhoch. <kinesic type="ringing"><desc>Gong.</desc></kinesic> Prosím poslancov, ktorí sú mimo rokovacej miestnosti, aby sa dostavili na hlasovanie. Pán kolega Cabaj, nech sa páči.</seg>
            </u>
            <u xml:id="ParlaMint-SK_1996-06-19-t1m16.u768" who="#TiborCabaj.1954" ana="#regular">
               <seg xml:id="ParlaMint-SK_1996-06-19-t1m16.u768.p1">Vážený pán predsedajúci, dámy a páni, chcem požiadať o 15-minútovú prestávku na poradu klubu.</seg>
            </u>
            <u xml:id="ParlaMint-SK_1996-06-19-t1m16.u769" who="#MariánAndel.1950" ana="#chair">
               <seg xml:id="ParlaMint-SK_1996-06-19-t1m16.u769.p1">Ďakujem. Pán Borovský.</seg>
            </u>
            <u xml:id="ParlaMint-SK_1996-06-19-t1m16.u770" who="#JánBorovský.1955" ana="#regular">
               <seg xml:id="ParlaMint-SK_1996-06-19-t1m16.u770.p1">Poslanecký klub sa pripája k tejto požiadavke.</seg>
            </u>
            <u xml:id="ParlaMint-SK_1996-06-19-t1m16.u771" who="#MariánAndel.1950" ana="#chair">
               <seg xml:id="ParlaMint-SK_1996-06-19-t1m16.u771.p1">Ďakujem. Dámy a páni, prerušujem naše rokovanie. Stretneme sa o 10.50 hodine.</seg>
            </u>
            <note type="comment">Po prestávke.</note>
            <u xml:id="ParlaMint-SK_1996-06-19-t1m16.u772" who="#MariánAndel.1950" ana="#chair">
               <seg xml:id="ParlaMint-SK_1996-06-19-t1m16.u772.p1">Žiadam poslancov, ktorí sú mimo rokovacej miestnosti, aby sa dostavili na hlasovanie. <kinesic type="ringing"><desc>Gong.</desc></kinesic> Žiadam všetkých poslancov, ktorí sa zdržujú mimo rokovacej miestnosti, aby prišli okamžite na hlasovanie. Ak nie, prerušíme rokovanie do 14.00 hodiny. Dámy a páni, prosím, aby ste sa prezentovali. Prezentovalo sa 52 poslancov. Milé dámy, vážení páni, napriek tomu, že čakáme takmer 30 minút, nie sme uznášaniaschopní, z toho dôvodu prerušujem rokovanie. V rokovaní budeme pokračovať o 14.00 hodine. Ďakujem. <vocal type="noise"><desc>Hlasy v sále.</desc></vocal> Priatelia, o 13.30 hodine. <vocal type="noise"><desc>Hlasy v sále.</desc></vocal> Tak dobre, prestávka je do 14.00 hodiny, v poriadku.</seg>
            </u>
            <note type="comment">Po prestávke.</note>
            <u xml:id="ParlaMint-SK_1996-06-19-t1m16.u773" who="#MariánAndel.1950" ana="#chair">
               <seg xml:id="ParlaMint-SK_1996-06-19-t1m16.u773.p1">Dámy a páni, budeme pokračovať v prerušenom rokovaní 16. schôdze Národnej rady Slovenskej republiky. Prosím prítomných poslancov, aby sa prezentovali. Prezentovalo sa 49 poslancov. Konštatujem, že nie sme uznášaniaschopní. Prosím všetkých poslancov, ktorí sa zdržujú mimo rokovacej miestnosti, a platí to aj o predsedoch výborov, ktorí by mali byť vzorom, nech sa dostavia do rokovacej miestnosti. <kinesic type="ringing"><desc>Gong.</desc></kinesic> Pani poslankyňa Nováková, prosím, poďte uvádzať hlasovanie. Prosím spoločnú spravodajkyňu výborov, pani poslankyňu Novákovú, aby hlasovanie uvádzala v zmysle spoločnej správy a, samozrejme, i výsledkov z rozpravy.</seg>
            </u>
            <u xml:id="ParlaMint-SK_1996-06-19-t1m16.u774" who="#IvetaNováková.1959" ana="#regular">
               <seg xml:id="ParlaMint-SK_1996-06-19-t1m16.u774.p1">Vážené pani poslankyne, páni poslanci, najskôr budeme hlasovať o bodoch spoločnej správy. Spoločne odporúčam prijať tieto body: 1, 2, 4, 5, 7, 8, 9, 11, 12, 17, 19, 20, 22, 23, 24, 25. Tieto body odporúčam prijať.</seg>
            </u>
            <u xml:id="ParlaMint-SK_1996-06-19-t1m16.u775" who="#MariánAndel.1950" ana="#chair">
               <seg xml:id="ParlaMint-SK_1996-06-19-t1m16.u775.p1">Ďakujem. <kinesic type="ringing"><desc>Gong.</desc></kinesic> Ešte raz volám všetkých poslancov, nech sa dostavia do rokovacej miestnosti na hlasovanie. Dámy a páni, prosím, prezentujme sa a zároveň hlasujme o bodoch spoločnej správy, ktoré pani poslankyňa odporúča prijať. <note type="narrative">Hlasovanie.</note> Prezentovalo sa 85 poslancov. Za návrh hlasovalo 78 poslancov. Proti návrhu nehlasoval nikto. Hlasovania sa zdržalo 7 poslancov. Konštatujem, že uvedené body spoločnej správy sme schválili. Pani kolegyňa, môžete pokračovať.</seg>
            </u>
            <u xml:id="ParlaMint-SK_1996-06-19-t1m16.u776" who="#IvetaNováková.1959" ana="#regular">
               <seg xml:id="ParlaMint-SK_1996-06-19-t1m16.u776.p1">Ďalšie body spoločnej správy odporúčam neprijať a odporúčam ich tiež na spoločné hlasovanie. Ide o body 6, 10, 13, 14, 15, 18 a 21. Tieto body spoločne odporúčam neprijať.</seg>
            </u>
            <u xml:id="ParlaMint-SK_1996-06-19-t1m16.u777" who="#MariánAndel.1950" ana="#chair">
               <seg xml:id="ParlaMint-SK_1996-06-19-t1m16.u777.p1">Čiže body 3 a 16 sú z pôvodného návrhu vyňaté na osobitné hlasovanie. <vocal type="noise"><desc>Hlas poslankyne Novákovej: Áno.</desc></vocal> Ďakujem. Dámy a páni, prezentujme sa a zároveň hlasujme o bodoch spoločnej správy, ako ich uviedla pani poslankyňa. Odporúča ich neprijať. <note type="narrative">Hlasovanie.</note> Prezentovalo sa 97 poslancov. Za návrh hlasoval 1 poslanec. Proti návrhu hlasovalo 63 poslancov. Hlasovania sa zdržalo 32 poslancov. Nehlasoval 1 poslanec. Konštatujem, že uvedené body zo spoločnej správy sme neprijali. Nech sa páči, pokračujte.</seg>
            </u>
            <u xml:id="ParlaMint-SK_1996-06-19-t1m16.u778" who="#IvetaNováková.1959" ana="#regular">
               <seg xml:id="ParlaMint-SK_1996-06-19-t1m16.u778.p1">Budeme hlasovať o bode 3 spoločnej správy, ktorý odporúčam neprijať.</seg>
            </u>
            <u xml:id="ParlaMint-SK_1996-06-19-t1m16.u779" who="#MariánAndel.1950" ana="#chair">
               <seg xml:id="ParlaMint-SK_1996-06-19-t1m16.u779.p1">Dámy a páni, prezentujme sa a zároveň hlasujme o bode 3 spoločnej správy, ktorý pani poslankyňa odporúča neprijať. <note type="narrative">Hlasovanie.</note> Prezentovalo sa 95 poslancov. Za návrh hlasovali 2 poslanci. Proti návrhu hlasovalo 65 poslancov. Hlasovania sa zdržalo 28 poslancov. Konštatujem, že bod 3 spoločnej správy sme neprijali.</seg>
            </u>
            <u xml:id="ParlaMint-SK_1996-06-19-t1m16.u780" who="#IvetaNováková.1959" ana="#regular">
               <seg xml:id="ParlaMint-SK_1996-06-19-t1m16.u780.p1">Budeme hlasovať o bode 16 spoločnej správy, ktorý odporúčam neprijať.</seg>
            </u>
            <u xml:id="ParlaMint-SK_1996-06-19-t1m16.u781" who="#MariánAndel.1950" ana="#chair">
               <seg xml:id="ParlaMint-SK_1996-06-19-t1m16.u781.p1">Dámy a páni, prezentujme sa a zároveň hlasujme o bode číslo 16 spoločnej správy. Pani spoločná spravodajkyňa odporúča tento bod neprijať. <note type="narrative">Hlasovanie.</note> Prezentovalo sa 97 poslancov. Za návrh hlasovalo 18 poslancov. Proti návrhu hlasovalo 58 poslancov. Hlasovania sa zdržalo 21 poslancov. Konštatujem, že ani bod číslo 16 spoločnej správy sme neprijali. Týmto sme vlastne vyčerpali všetky body zo spoločnej správy. Pani kolegyňa, pristúpte teraz k hlasovaniu o návrhoch, ktoré vyplynuli z rozpravy.</seg>
            </u>
            <u xml:id="ParlaMint-SK_1996-06-19-t1m16.u782" who="#IvetaNováková.1959" ana="#regular">
               <seg xml:id="ParlaMint-SK_1996-06-19-t1m16.u782.p1">Prvý pozmeňujúci návrh predložil pán poslanec Prokeš. Znie: "V § 4a bod 1 písm. g) číslo 35 nahradiť číslom 15. Odporúčam ho neprijať.</seg>
            </u>
            <u xml:id="ParlaMint-SK_1996-06-19-t1m16.u783" who="#MariánAndel.1950" ana="#chair">
               <seg xml:id="ParlaMint-SK_1996-06-19-t1m16.u783.p1">Dámy a páni, prezentujme sa a zároveň hlasujme o prvom návrhu pána poslanca Prokeša. Pani spoločná spravodajkyňa ho odporúča neprijať. <note type="narrative">Hlasovanie.</note> Prezentovalo sa 103 poslancov. Za návrh hlasovalo 16 poslancov. Proti návrhu hlasovalo 45 poslancov. Hlasovania sa zdržalo 42 poslancov. Konštatujem, že prvý pozmeňujúci návrh pána poslanca Prokeša sme neprijali. Nech sa páči, pokračujte.</seg>
            </u>
            <u xml:id="ParlaMint-SK_1996-06-19-t1m16.u784" who="#IvetaNováková.1959" ana="#regular">
               <seg xml:id="ParlaMint-SK_1996-06-19-t1m16.u784.p1">Budeme hlasovať o pozmeňujúcich návrhoch pani poslankyne Ďurišinovej.</seg>
            </u>
            <u xml:id="ParlaMint-SK_1996-06-19-t1m16.u785" who="#MariánAndel.1950" ana="#chair">
               <seg xml:id="ParlaMint-SK_1996-06-19-t1m16.u785.p1">Pardon, bol tam aj druhý návrh.</seg>
            </u>
            <u xml:id="ParlaMint-SK_1996-06-19-t1m16.u786" who="#IvetaNováková.1959" ana="#regular">
               <seg xml:id="ParlaMint-SK_1996-06-19-t1m16.u786.p1">Nie, ten sa netýkal hlasovania.</seg>
            </u>
            <u xml:id="ParlaMint-SK_1996-06-19-t1m16.u787" who="#MariánAndel.1950" ana="#chair">
               <seg xml:id="ParlaMint-SK_1996-06-19-t1m16.u787.p1">Áno, ďakujem.</seg>
            </u>
            <u xml:id="ParlaMint-SK_1996-06-19-t1m16.u788" who="#IvetaNováková.1959" ana="#regular">
               <seg xml:id="ParlaMint-SK_1996-06-19-t1m16.u788.p1">Budeme hlasovať o pozmeňujúcich návrhoch pani poslankyne Ďurišinovej. Prvý pozmeňujúci návrh znie: "Žrebové peňažné lotérie podľa § 2 písm. a), číselné lotérie podľa § 2 písm. c) a stávkové hry podľa § písm. g) uskutočňované prostredníctvom hromadných oznamovacích prostriedkov - televízia, rozhlas, tlač a podobne - môže prevádzkovať len štátna rozpočtová alebo príspevková organizácia zriadená ministerstvom alebo právnická osoba so sídlom v Slovenskej republike so 100-percentnou majetkovou účasťou štátu osobitne na tento účel založená ministerstvom. Takéto lotérie prevádzkované právnickými osobami sú štátnymi lotériami a nevzťahujú sa na ne ustanovenia § 42 ods. 7 a 9." To je po prvé. Po druhé: "a) stávkové hry na športové výsledky podľa § 2 písm. f) môže prevádzkovať len právnická osoba určená ministerstvom po dohode s Ministerstvom školstva Slovenskej republiky, b) stávkové hry na dostihy uskutočňované na území Slovenskej republiky podľa § 2 písm. f) a h) môže prevádzkovať len právnická osoba určená ministerstvom po dohode s Ministerstvom pôdohospodárstva Slovenskej republiky." Tento pozmeňujúci návrh odporúčam neprijať.</seg>
            </u>
            <u xml:id="ParlaMint-SK_1996-06-19-t1m16.u789" who="#MariánAndel.1950" ana="#chair">
               <seg xml:id="ParlaMint-SK_1996-06-19-t1m16.u789.p1">Ďakujem, pani kolegyňa. Dámy a páni, prezentujme sa a zároveň hlasujme o prvom pozmeňujúcom návrhu pani poslankyne Ďurišinovej. Pani spoločná spravodajkyňa ho odporúča neprijať. <note type="narrative">Hlasovanie.</note> Prezentovalo sa 100 poslancov. Za návrh hlasovalo 34 poslancov. Proti návrhu hlasovalo 24 poslancov. Hlasovania sa zdržalo 42 poslancov. Konštatujem, že prvý pozmeňujúci návrh pani poslankyne Ďurišinovej sme neprijali.</seg>
            </u>
            <u xml:id="ParlaMint-SK_1996-06-19-t1m16.u790" who="#IvetaNováková.1959" ana="#regular">
               <seg xml:id="ParlaMint-SK_1996-06-19-t1m16.u790.p1">Druhý pozmeňujúci návrh pani poslankyne Ďurišinovej sa týka § 4a ods. 1, kde odporúča zmeniť čísla: 50 % na 47 %, 40 % na 35 %, 42 % na 39 %, 51 % na 48 %, 54 % na 51 %, 20 % zostáva 20 %, 35 % na 30 %, 25 % na 35 % a 24 % zostáva. Vážené pani poslankyne, páni poslanci, odporúčam návrh neprijať.</seg>
            </u>
            <u xml:id="ParlaMint-SK_1996-06-19-t1m16.u791" who="#MariánAndel.1950" ana="#chair">
               <seg xml:id="ParlaMint-SK_1996-06-19-t1m16.u791.p1">Dámy a páni, prezentujme sa a zároveň hlasujme o druhom pozmeňujúcom návrhu pani poslankyne Ďurišinovej. Pani spoločná spravodajkyňa ho odporúča neprijať. <note type="narrative">Hlasovanie.</note> Prezentovalo sa 104 poslancov. Za návrh hlasovalo 26 poslancov. Proti návrhu hlasovalo 33 poslancov. Hlasovania sa zdržalo 44 poslancov. Nehlasoval 1 poslanec. Konštatujem, že ani druhý pozmeňujúci návrh pani poslankyne Ďurišinovej sme neprijali.</seg>
            </u>
            <u xml:id="ParlaMint-SK_1996-06-19-t1m16.u792" who="#IvetaNováková.1959" ana="#regular">
               <seg xml:id="ParlaMint-SK_1996-06-19-t1m16.u792.p1">Tretí pozmeňujúci návrh pani poslankyne Ďurišinovej znie - v § 6 ods. 2 za poslednú vetu vložiť novú vetu: "V prípade príležitostných lotérií podľa § 2 písm. b) môže byť cena žrebu vyššia." Odporúčam ho neprijať.</seg>
            </u>
            <u xml:id="ParlaMint-SK_1996-06-19-t1m16.u793" who="#MariánAndel.1950" ana="#chair">
               <seg xml:id="ParlaMint-SK_1996-06-19-t1m16.u793.p1">Dámy a páni, prezentujme sa a zároveň hlasujme o treťom pozmeňujúcom návrhu pani poslankyne Ďurišinovej. Pani spoločná spravodajkyňa ho odporúča neprijať. <note type="narrative">Hlasovanie.</note> Prezentovalo sa 103 poslancov. Za návrh hlasovalo 26 poslancov. Proti návrhu hlasovalo 32 poslancov. Hlasovania sa zdržalo 43 poslancov. Nehlasovali 2 poslanci. Konštatujem, že aj tretí pozmeňujúci návrh pani poslankyne Ďurišinovej sme neschválili.</seg>
            </u>
            <u xml:id="ParlaMint-SK_1996-06-19-t1m16.u794" who="#IvetaNováková.1959" ana="#regular">
               <seg xml:id="ParlaMint-SK_1996-06-19-t1m16.u794.p1">Budeme hlasovať o pozmeňujúcom návrhu pána poslanca Kanisa, ktorý znie...</seg>
            </u>
            <u xml:id="ParlaMint-SK_1996-06-19-t1m16.u795" who="#MariánAndel.1950" ana="#chair">
               <seg xml:id="ParlaMint-SK_1996-06-19-t1m16.u795.p1">Pardon, čiže štvrtý návrh je bezpredmetný. Áno. Ďakujem. Nech sa páči, pokračujte.</seg>
            </u>
            <u xml:id="ParlaMint-SK_1996-06-19-t1m16.u796" who="#IvetaNováková.1959" ana="#regular">
               <seg xml:id="ParlaMint-SK_1996-06-19-t1m16.u796.p1">V § 4a v bode 1 písm. g) zmeniť číslo 35 % na 20 %. Odporúčam návrh neprijať.</seg>
            </u>
            <u xml:id="ParlaMint-SK_1996-06-19-t1m16.u797" who="#MariánAndel.1950" ana="#chair">
               <seg xml:id="ParlaMint-SK_1996-06-19-t1m16.u797.p1">Dámy a páni, prezentujme sa a zároveň hlasujme. Pani spoločná spravodajkyňa neodporúča pozmeňujúci návrh pána Kanisa prijať. <note type="narrative">Hlasovanie.</note> Prezentovalo sa 99 poslancov. Za návrh hlasovalo 17 poslancov. Proti návrhu hlasovalo 40 poslancov. Hlasovania sa zdržalo 41 poslancov. Nehlasoval 1 poslanec. Konštatujem, že pozmeňujúci návrh pána poslanca Kanisa sme neprijali.</seg>
            </u>
            <u xml:id="ParlaMint-SK_1996-06-19-t1m16.u798" who="#IvetaNováková.1959" ana="#regular">
               <seg xml:id="ParlaMint-SK_1996-06-19-t1m16.u798.p1">Budeme hlasovať o pozmeňujúcich návrhoch pána poslanca Glinského. Chcem sa ho opýtať, či môžem dať hlasovať o nich spoločne, alebo osobitne. Odporučím ich neprijať. <vocal type="noise"><desc>Hlas zo sály.</desc></vocal> Osobitne, áno. Ďakujem. Prvý pozmeňujúci návrh pána poslanca Glinského znie: "Článok I § 4 a ods. 4 číslo 40 tisíc správneho poplatku nahradiť číslom 150 tisíc". Odporúčam návrh neprijať.</seg>
            </u>
            <u xml:id="ParlaMint-SK_1996-06-19-t1m16.u799" who="#MariánAndel.1950" ana="#chair">
               <seg xml:id="ParlaMint-SK_1996-06-19-t1m16.u799.p1">Dámy a páni, prezentujme sa a zároveň hlasujme. Pani spoločná spravodajkyňa odporúča neprijať tento návrh. <note type="narrative">Hlasovanie.</note> Prezentovalo sa 102 poslancov. Za návrh hlasovalo 42 poslancov. Proti návrhu hlasovalo 28 poslancov. Hlasovania sa zdržalo 31 poslancov. Nehlasoval 1 poslanec. Konštatujem, že prvý pozmeňujúci návrh pána poslanca Glinského sme neprijali.</seg>
            </u>
            <u xml:id="ParlaMint-SK_1996-06-19-t1m16.u800" who="#IvetaNováková.1959" ana="#regular">
               <seg xml:id="ParlaMint-SK_1996-06-19-t1m16.u800.p1">Článok II - vypustiť § 20a. Odporúčam návrh neprijať.</seg>
            </u>
            <u xml:id="ParlaMint-SK_1996-06-19-t1m16.u801" who="#MariánAndel.1950" ana="#chair">
               <seg xml:id="ParlaMint-SK_1996-06-19-t1m16.u801.p1">Dámy a páni, prezentujme sa a zároveň hlasujme o druhom návrhu pána poslanca Glinského. Pani spoločná spravodajkyňa odporúča tento návrh neprijať. Prosím, buďte tichšie. <note type="narrative">Hlasovanie.</note> Prezentovalo sa 105 poslancov. Za návrh hlasovalo 35 poslancov. Proti návrhu hlasovalo 22 poslancov. Hlasovania sa zdržalo 47 poslancov. Nehlasoval 1 poslanec. Konštatujem, že sme neschválili ani druhý pozmeňujúci návrh pána poslanca Glinského.</seg>
            </u>
            <u xml:id="ParlaMint-SK_1996-06-19-t1m16.u802" who="#IvetaNováková.1959" ana="#regular">
               <seg xml:id="ParlaMint-SK_1996-06-19-t1m16.u802.p1">Článok I § 18 ods. 2 písm. g): "adresa, číslo telefónu, odtlačok pečiatky a podpis orgánu štátneho dozoru". Odporúčam návrh neprijať.</seg>
            </u>
            <u xml:id="ParlaMint-SK_1996-06-19-t1m16.u803" who="#MariánAndel.1950" ana="#chair">
               <seg xml:id="ParlaMint-SK_1996-06-19-t1m16.u803.p1">Prosím, prezentujme sa a zároveň hlasujme. Pani spoločná spravodajkyňa neodporúča tento návrh pána poslanca Glinského prijať. <note type="narrative">Hlasovanie.</note> Prezentovalo sa 104 poslancov. Za návrh hlasovalo 33 poslancov. Proti návrhu hlasovalo 23 poslancov. Hlasovania sa zdržalo 47 poslancov. Nehlasoval 1 poslanec. Konštatujem, že ani tento návrh pána poslanca Glinského sme neprijali.</seg>
            </u>
            <u xml:id="ParlaMint-SK_1996-06-19-t1m16.u804" who="#IvetaNováková.1959" ana="#regular">
               <seg xml:id="ParlaMint-SK_1996-06-19-t1m16.u804.p1">Posledný pozmeňujúci návrh pána poslanca Glinského znie: "Článok I § 42b ods. 9 - vypustiť slová "s výnimkou osobitne zriadených herní so stálym dozorom" a číslo 200 nahradiť číslom 500. Odporúčam návrh neprijať.</seg>
            </u>
            <u xml:id="ParlaMint-SK_1996-06-19-t1m16.u805" who="#MariánAndel.1950" ana="#chair">
               <seg xml:id="ParlaMint-SK_1996-06-19-t1m16.u805.p1">Prosím, prezentujme sa a zároveň hlasujme. Pani spoločná spravodajkyňa ani tento návrh pána poslanca Glinského neodporúča prijať. <note type="narrative">Hlasovanie.</note> Prezentovalo sa 107 poslancov. Za návrh hlasovalo 40 poslancov. Proti návrhu hlasovalo 18 poslancov. Hlasovania sa zdržalo 48 poslancov. Nehlasoval 1 poslanec. Konštatujem, že ani posledný návrh pána poslanca Glinského sme neschválili.</seg>
            </u>
            <u xml:id="ParlaMint-SK_1996-06-19-t1m16.u806" who="#IvetaNováková.1959" ana="#regular">
               <seg xml:id="ParlaMint-SK_1996-06-19-t1m16.u806.p1">Vážené pani poslankyne, páni poslanci, budeme hlasovať o návrhu zákona ako celku s prijatými zmenami a doplnkami. Odporúčam ho prijať.</seg>
            </u>
            <u xml:id="ParlaMint-SK_1996-06-19-t1m16.u807" who="#MariánAndel.1950" ana="#chair">
               <seg xml:id="ParlaMint-SK_1996-06-19-t1m16.u807.p1">Dámy a páni, v súlade s ustanovením § 26 ods. 1 zákona o rokovacom poriadku Národnej rady Slovenskej republiky budeme hlasovať o vládnom návrhu zákona ako celku. Pani spoločná spravodajkyňa odporúča tento zákon prijať. Prosím, prezentujme sa a zároveň hlasujme. <note type="narrative">Hlasovanie.</note> Prezentovalo sa 108 poslancov. Za návrh hlasovalo 68 poslancov. Proti návrhu hlasovalo 9 poslancov. Hlasovania sa zdržalo 31 poslancov. Konštatujem, že sme schválili vládny návrh zákona Národnej rady Slovenskej republiky, ktorým sa mení a dopĺňa zákon Slovenskej národnej rady číslo 194/1990 Zb. o lotériách a iných podobných hrách v znení zákona Slovenskej národnej rady číslo 68/1992 Zb. a zákona Národnej rady Slovenskej republiky číslo 249/1994 Z. z. a ktorým sa mení zákon Národnej rady Slovenskej republiky číslo 145/1995 Z. z. o správnych poplatkoch. Pani kolegyňa, veľmi pekne vám ďakujem za spoluprácu.</seg>
            </u>
            <u xml:id="ParlaMint-SK_1996-06-19-t1m16.u808" who="#IvetaNováková.1959" ana="#regular">
               <seg xml:id="ParlaMint-SK_1996-06-19-t1m16.u808.p1">Aj ja ďakujem za spoluprácu, pán predsedajúci.</seg>
            </u>
            <u xml:id="ParlaMint-SK_1996-06-19-t1m16.u809" who="#MariánAndel.1950" ana="#chair">
               <seg xml:id="ParlaMint-SK_1996-06-19-t1m16.u809.p1">Je to procedurálna pripomienka? Prosím, zapnite mikrofón pani poslankyni Ďurišinovej.</seg>
            </u>
            <u xml:id="ParlaMint-SK_1996-06-19-t1m16.u810" who="#MáriaĎurišinová.1960" ana="#regular">
               <seg xml:id="ParlaMint-SK_1996-06-19-t1m16.u810.p1">Ďakujem veľmi pekne, pán predsedajúci. Prepáčte, že som si včera nevšimla, keď pani Brigita Schmögnerová žiadala o to, že jej hlasovanie pri zaraďovaní do programu zariadenie uviedlo mylne. Mám možno aj svedkov, keď to budú ochotní dosvedčiť, že som mala vytiahnutú kartu, takisto aj pán poslanec Kanis. Pánu poslancovi Ficovi som vytiahla kartu neskoršie, lebo stál kúsok dolu...</seg>
            </u>
            <vocal type="noise">
               <desc>Hlasy a ruch v sále.</desc>
            </vocal>
            <u xml:id="ParlaMint-SK_1996-06-19-t1m16.u811" who="#MariánAndel.1950" ana="#chair">
               <seg xml:id="ParlaMint-SK_1996-06-19-t1m16.u811.p1">Priatelia, pokoj. Nech sa páči, dokončite.</seg>
            </u>
            <u xml:id="ParlaMint-SK_1996-06-19-t1m16.u812" who="#MáriaĎurišinová.1960" ana="#regular">
               <seg xml:id="ParlaMint-SK_1996-06-19-t1m16.u812.p1">...a obaja sme s pánom poslancom Kanisom hlasovali. Myslím, že aj Evka Zelenayová pozerala, že som mala kartu von. Viem, že sa už nedá na tom nič zmeniť, sme zaradení, že sme hlasovali. Je to dosť zvláštne, že v tomto kúte sme traja, ktorí sme v podstate buď mali karty von, alebo sme hlasovali inak, a sme uvedení... Už som to aj konzultovala s obsluhou zariadenia. Vytiahla som kartu ešte predtým, než bolo spustené zariadenie. Viem to určite pozitívne. Takže kvôli záznamu by som žiadala zaprotokolovať, že kartu som mala zo zariadenia vonku. Ďakujem.</seg>
            </u>
            <u xml:id="ParlaMint-SK_1996-06-19-t1m16.u813" who="#MariánAndel.1950" ana="#chair">
               <seg xml:id="ParlaMint-SK_1996-06-19-t1m16.u813.p1">Ďakujem, pani kolegyňa. Pán poslanec Bajan.</seg>
            </u>
            <u xml:id="ParlaMint-SK_1996-06-19-t1m16.u814" who="#VladimírBajan.1960" ana="#regular">
               <seg xml:id="ParlaMint-SK_1996-06-19-t1m16.u814.p1">Odpovedal by som len na margo kolegyne. V prípade, že stlačila hocičo iné ako prezentáciu a potom vytiahla kartu, počítač registruje už prítomnosť a hlasovanie. Takže, keď sa karta chce vytiahnuť, musí sa predtým, ako sa hlasuje.</seg>
            </u>
            <u xml:id="ParlaMint-SK_1996-06-19-t1m16.u815" who="#SergejKozlík.1950" ana="#regular">
               <seg xml:id="ParlaMint-SK_1996-06-19-t1m16.u815.p1">Vážený pán predsedajúci, vážené poslankyne, vážení poslanci, predkladám na rokovanie Národnej rady Slovenskej republiky návrh Protokolu doplňujúceho Zmluvu medzi Československou socialistickou republikou a Holandským kráľovstvom o zamedzení dvojakého zdanenia a zabránení daňovému úniku v odbore daní z príjmu a z majetku. Zmeny politických a ekonomických podmienok v Slovenskej republike vyvolali zmeny v zahraničnoobchodných vzťahoch a tým aj v spôsobe aplikácie medzinárodných daňových zmlúv. Z uvedených dôvodov boli uskutočnené ešte pred rozdelením bývalej česko-slovenskej federácie rokovania o pozmenení a doplnení niektorých ustanovení Zmluvy medzi Československou socialistickou republikou a Holandským kráľovstvom o zamedzení dvojakého zdanenia a zabránení daňovému úniku v odbore daní z príjmu a z majetku, ktorá nadobudla platnosť 5. novembra 1974. Objstranne sa odsúhlasilo vykonať zmeny formou protokolu. Zmenené ustanovenia umožňujú spravodlivejšie rozhraničiť právo na daň z príjmov a z majetku. Oba štáty budú mať právo zdaniť podnikateľské aktivity v prípade stavebných a montážnych prác, ak tieto práce budú na území druhého štátu trvať viac ako 12 mesiacov, a právo zdaniť zisky zo scudzenia...</seg>
            </u>
            <u xml:id="ParlaMint-SK_1996-06-19-t1m16.u816" who="#MariánAndel.1950" ana="#chair">
               <seg xml:id="ParlaMint-SK_1996-06-19-t1m16.u816.p1">Páni kolegovia, prosím vás o pokoj. Ak sa chcete rozprávať, tu rozpráva pán podpredseda vlády, choďte sa rozprávať mimo rokovacej miestnosti. Pán kolega, nech sa páči, pokračujte.</seg>
            </u>
            <u xml:id="ParlaMint-SK_1996-06-19-t1m16.u817" who="#SergejKozlík.1950" ana="#regular">
               <seg xml:id="ParlaMint-SK_1996-06-19-t1m16.u817.p1">Ďakujem pekne. ...kapitálového majetku, hlavne podielov a užívacích práv na spoločnosti. Prijatie Protokolu doplňujúceho Zmluvu medzi Československou socialistickou republikou a Holandským kráľovstvom o zamedzení dvojakého zdanenia a zabránení daňovému úniku v odbore daní z príjmu a z majetku, ktorý je neoddeliteľnou súčasťou zmluvy, nebude mať nepriaznivý dosah na štátny rozpočet Slovenskej republiky. Vážené poslankyne, vážení poslanci, prosím o prijatie tohto protokolu. Ďakujem pekne.</seg>
            </u>
            <u xml:id="ParlaMint-SK_1996-06-19-t1m16.u818" who="#MariánAndel.1950" ana="#chair">
               <seg xml:id="ParlaMint-SK_1996-06-19-t1m16.u818.p1">Ďakujem veľmi pekne, pán podpredseda. Prosím spoločnú spravodajkyňu výborov pani poslankyňu Ivetu Novákovú, aby podala správu o výsledkoch prerokovania tohto návrhu vo výboroch Národnej rady.</seg>
            </u>
            <u xml:id="ParlaMint-SK_1996-06-19-t1m16.u819" who="#IvetaNováková.1959" ana="#regular">
               <seg xml:id="ParlaMint-SK_1996-06-19-t1m16.u819.p1">Vážený pán predsedajúci, vážený pán podpredseda vlády, vážené pani poslankyne, páni poslanci, návrh na vyslovenie súhlasu Národnej rady Slovenskej republiky s Protokolom doplňujúcim Zmluvu medzi Československou socialistickou republikou a Holandským kráľovstvom o zamedzení dvojakého zdanenia a zabránení daňovému úniku v odbore daní z príjmu a z majetku pridelil predseda Národnej rady Slovenskej republiky svojím rozhodnutím číslo 982 zo dňa 14. mája 1996 na prerokovanie Ústavnoprávnemu výboru Národnej rady Slovenskej republiky a Výboru Národnej rady Slovenskej republiky pre financie, rozpočet a menu do 14. 6. 1996. Zároveň určil Výbor Národnej rady Slovenskej republiky pre financie, rozpočet a menu ako príslušný podať Národnej rade Slovenskej republiky správu o výsledkoch prerokovania návrhu vo výboroch Národnej rady Slovenskej republiky. Obidva určené výbory Národnej rady Slovenskej republiky prerokovali návrh v lehote, vyslovili s ním súhlas a rovnako odporúčajú Národnej rade Slovenskej republiky vysloviť s ním súhlas. Ďakujem.</seg>
            </u>
            <u xml:id="ParlaMint-SK_1996-06-19-t1m16.u820" who="#MariánAndel.1950" ana="#chair">
               <seg xml:id="ParlaMint-SK_1996-06-19-t1m16.u820.p1">Ďakujem, pani kolegyňa. Nech sa páči, zaujmite miesto určené pre spoločných spravodajcov výborov. Otváram rozpravu k tomuto bodu programu. Nakoľko som nedostal ani jednu prihlášku do rozpravy, pýtam sa vás, dámy a páni, či sa niekto do rozpravy hlási. <note>Nikto.</note> Ak nie, zároveň rozpravu uzatváram. Pani kolegyňa, nech sa páči.</seg>
            </u>
            <u xml:id="ParlaMint-SK_1996-06-19-t1m16.u821" who="#IvetaNováková.1959" ana="#regular">
               <seg xml:id="ParlaMint-SK_1996-06-19-t1m16.u821.p1">Vážený pán predsedajúci, odporúčam uznesenie Národnej rady v tomto zmysle prijať.</seg>
            </u>
            <u xml:id="ParlaMint-SK_1996-06-19-t1m16.u822" who="#SergejKozlík.1950" ana="#regular">
               <seg xml:id="ParlaMint-SK_1996-06-19-t1m16.u822.p1">Vážený pán predsedajúci, vážená Národná rada, predložený návrh Dohody medzi vládou Slovenskej republiky a vládou Chorvátskej republiky o podpore a vzájomnej ochrane investícií predstavuje jednu zo štandardných dohôd, ktoré sa uzatvárajú medzi suverénnymi subjektmi medzinárodného práva s cieľom vytvárať priaznivé ekonomické podmienky na rozvoj vzájomnej ekonomickej spolupráce založenej na podnikateľskej iniciatíve. Uzatvoreniu tejto dohody predchádzala príprava už od roku 1993, ktorá vyústila do znenia predkladanej dohody, ktorá vyhovuje obom zúčastneným stranám. Táto dohoda vychádzala zo štandardných podmienok obdobných dohôd, ktoré už Slovenská republika uzatvorila v priebehu minulých rokov. V priebehu rokovaní s chorvátskou stranou bolo potrebné prekonať <note>tak ako s inými štátmi</note> určité odlišnosti, vyplývajúce z existujúceho právneho systému, ktoré sa riešili buď vzájomnou dohodou v texte jednotlivých ustanovení, alebo spojením znenia príslušných formulácií vychádzajúcich z oboch právnych poriadkov. Verím, že podnikateľská verejnosť využije tento legislatívny rámec a bude pomáhať rozvoju investícií v oboch zmluvných krajinách. Prosím o podporu tejto dohody. Ďakujem pekne.</seg>
            </u>
            <u xml:id="ParlaMint-SK_1996-06-19-t1m16.u823" who="#MariánAndel.1950" ana="#chair">
               <seg xml:id="ParlaMint-SK_1996-06-19-t1m16.u823.p1">Pán podpredseda, ďakujem veľmi pekne. Prosím spoločného spravodajcu výborov pána poslanca László Ásványiho, aby podal správu o výsledkoch prerokovania tohto návrhu vo výboroch Národnej rady Slovenskej republiky.</seg>
            </u>
            <u xml:id="ParlaMint-SK_1996-06-19-t1m16.u824" who="#LászlóÁsványi.1925" ana="#regular">
               <seg xml:id="ParlaMint-SK_1996-06-19-t1m16.u824.p1">Vážený pán predsedajúci, vážený pán podpredseda vlády, dámy a páni, návrh na vyslovenie súhlasu s Dohodou medzi vládou Slovenskej republiky a vládou Chorvátskej republiky o podpore a vzájomnej ochrane investícií <note type="comment">tlač 417</note> pridelil predseda Národnej rady Slovenskej republiky svojím rozhodnutím číslo 1015 zo dňa 3. 6. 1996 na prerokovanie Ústavnoprávnemu výboru Národnej rady Slovenskej republiky, Výboru Národnej rady Slovenskej republiky pre financie, rozpočet a menu a Výboru Národnej rady Slovenskej republiky pre hospodárstvo, privatizáciu a podnikanie do 14. 6. 1996. Zároveň určil Výbor Národnej rady Slovenskej republiky pre financie, rozpočet a menu ako príslušný pripraviť správu o výsledku prerokovania materiálu vo výboroch Národnej rady Slovenskej republiky a návrh na uznesenie Národnej rady Slovenskej republiky. Všetky uvedené výbory Národnej rady Slovenskej republiky prerokovali návrh v lehote, vyslovili s ním súhlas a rovnako odporúčajú Národnej rade Slovenskej republiky vysloviť s Dohodou medzi vládou Slovenskej republiky a vládou Chorvátskej republiky o podpore a vzájomnej ochrane investícií podľa článku 86 písm. e) Ústavy Slovenskej republiky súhlas. Vážený pán predsedajúci, prosím o otvorenie rozpravy.</seg>
            </u>
            <u xml:id="ParlaMint-SK_1996-06-19-t1m16.u825" who="#MariánAndel.1950" ana="#chair">
               <seg xml:id="ParlaMint-SK_1996-06-19-t1m16.u825.p1">Ďakujem, pán kolega. Dámy a páni, otváram rozpravu o tomto bode programu. Nakoľko som nedostal ani k tomuto bodu programu žiadnu prihlášku do rozpravy, pýtam sa, či chce niekto vystúpiť. <note>Nikto.</note> Ak nie, zároveň považujem rozpravu aj o tomto bode programu za skončenú.</seg>
            </u>
            <u xml:id="ParlaMint-SK_1996-06-19-t1m16.u826" who="#LászlóÁsványi.1925" ana="#regular">
               <seg xml:id="ParlaMint-SK_1996-06-19-t1m16.u826.p1">Vážený pán predsedajúci, vážené dámy a páni, odporúčam vysloviť s uvedenou dohodou súhlas.</seg>
            </u>
            <u xml:id="ParlaMint-SK_1996-06-19-t1m16.u827" who="#SergejKozlík.1950" ana="#regular">
               <seg xml:id="ParlaMint-SK_1996-06-19-t1m16.u827.p1">Vážený pán predsedajúci, vážené poslankyne, poslanci, predkladám na rokovanie Národnej rady Slovenskej republiky návrh Zmluvy medzi Slovenskou republikou a Chorvátskou republikou o zamedzení dvojakého zdanenia v odbore daní z príjmov a z majetku. Doterajšie vzájomné vzťahy sa v daňovej oblasti riadili zmluvou medzi Československou socialistickou republikou a Socialistickou Federatívnou republikou Juhoslávie o zamedzení dvojakého zdanenia v odbore daní z príjmu a majetku publikovanou pod číslom 99/1983 Zb. Navrhovaná zmluva je vypracovaná na základe vzorovej zmluvy OECD a jej ustanovenia sú obvyklé pri dojednávaní podobných medzinárodných daňových zmlúv. Účelom navrhovanej Zmluvy medzi Slovenskou republikou a Chorvátskou republikou o zamedzení dvojakého zdanenia v odbore daní z príjmov a z majetku je reagovať na novú politickú a hospodársku situáciu oboch štátov a vytvoriť právny priestor na rozvoj všestranných a vzájomne výhodných vzťahov. Navrhovaná zmluva obmedzuje na minimum daňové zaťaženie fyzických a právnických osôb tak, aby nedochádzalo k dvojakému zdaneniu tých istých príjmov podľa platnej sústavy daňových zákonov Slovenskej republiky a taktiež podľa platných daňových predpisov druhého zmluvného štátu. Zmluva by mala podporiť vzájomnú spoluprácu zmluvných štátov a jej využívaním by sa malo zabezpečiť objektívnejšie rozdelenie práva na daň z jednotlivých príjmov medzi oba zmluvné štáty. Celkový prínos plynúci z uzatvorenia tejto zmluvy o zamedzení dvojakého zdanenia bude závisieť od tempa rozvoja jednotlivých foriem hospodárskej spolupráce oboch štátov. Zmluva sa predkladá pred ratifikáciou prezidentom Slovenskej republiky na odsúhlasenie Národnej rade, pretože upravuje odlišne od ustanovení daňových zákonov daňové povinnosti organizácií a občanov. Zmluva si nevyžaduje zmeny v právnom systéme Slovenskej republiky a nedotýka sa záväzkov iných medzinárodných zmlúv, ktorými je Slovenská republika viazaná. Vážené poslankyne, poslanci, prosím o podporu návrhu tejto zmluvy. Ďakujem pekne.</seg>
            </u>
            <u xml:id="ParlaMint-SK_1996-06-19-t1m16.u828" who="#MariánAndel.1950" ana="#chair">
               <seg xml:id="ParlaMint-SK_1996-06-19-t1m16.u828.p1">Ďakujem, pán podpredseda. Prosím spoločnú spravodajkyňu výborov pani poslankyňu Ivetu Novákovú, aby nám podala správu o prerokovaní tohto návrhu vo výboroch Národnej rady Slovenskej republiky.</seg>
            </u>
            <u xml:id="ParlaMint-SK_1996-06-19-t1m16.u829" who="#IvetaNováková.1959" ana="#regular">
               <seg xml:id="ParlaMint-SK_1996-06-19-t1m16.u829.p1">Vážený pán predsedajúci, vážený pán podpredseda vlády, vážené pani poslankyne, páni poslanci, návrh na vyslovenie súhlasu Národnej rady Slovenskej republiky so Zmluvou medzi Slovenskou republikou a Chorvátskou republikou o zamedzení dvojakého zdanenia v odbore daní z príjmov a z majetku pridelil predseda Národnej rady Slovenskej republiky svojím rozhodnutím číslo 982 zo dňa 14. mája 1996 Ústavnoprávnemu výboru Národnej rady Slovenskej republiky a výboru pre financie, rozpočet a menu na prerokovanie do 14. 6. 1996. Zároveň určil Výbor Národnej rady Slovenskej republiky pre financie, rozpočet a menu ako príslušný podať Národnej rade Slovenskej republiky správu o výsledku prerokovania návrhu v určených výboroch Národnej rady Slovenskej republiky. Obidva uvedené výbory Národnej rady Slovenskej republiky prerokovali návrh, vyslovili s ním súhlas a odporúčajú Národnej rade Slovenskej republiky vysloviť súhlas so Zmluvou medzi Slovenskou republikou a Chorvátskou republikou o zamedzení dvojakého zdanenia v odbore daní z príjmov a z majetku. Vážený pán predsedajúci, môžete otvoriť rozpravu.</seg>
            </u>
            <u xml:id="ParlaMint-SK_1996-06-19-t1m16.u830" who="#MariánAndel.1950" ana="#chair">
               <seg xml:id="ParlaMint-SK_1996-06-19-t1m16.u830.p1">Ďakujem. Vážené kolegyne, vážení kolegovia, otváram rozpravu o tomto bode nášho programu. Nakoľko som nedostal žiadnu prihlášku do rozpravy, pýtam sa, či niekto z vás chce v rozprave vystúpiť. Ak nie, zároveň uzatváram rozpravu o tomto bode rokovania. Nech sa páči, pani kolegyňa.</seg>
            </u>
            <u xml:id="ParlaMint-SK_1996-06-19-t1m16.u831" who="#IvetaNováková.1959" ana="#regular">
               <seg xml:id="ParlaMint-SK_1996-06-19-t1m16.u831.p1">Ďakujem. Vážené pani poslankyne, páni poslanci, odporúčam prijať uznesenie v tom zmysle, že vyslovujeme súhlas so Zmluvou medzi Slovenskou republikou a Chorvátskou republikou o zamedzení dvojakého zdanenia v odbore daní z príjmov a z majetku.</seg>
            </u>
            <u xml:id="ParlaMint-SK_1996-06-19-t1m16.u832" who="#SergejKozlík.1950" ana="#regular">
               <seg xml:id="ParlaMint-SK_1996-06-19-t1m16.u832.p1">Vážený pán predsedajúci, vážená Národná rada, uzatvoreniu Dohody medzi vládou Slovenskej republiky a Zväzovou republikou Juhoslávie o podpore a vzájomnej ochrane investícií predchádzala intenzívna príprava, ktorá vyústila do konečného znenia dohody, ktoré vyhovuje obom zúčastneným stranám. Táto dohoda vychádzala zo štandardných podmienok obdobných dohôd, ktoré už Slovenská republika uzatvorila v priebehu minulého roka. V súčasnosti prebiehajú rokovania o uzatvorení takejto dohody s ďalšími 9 krajinami sveta. V priebehu rokovaní bolo potrebné prekonať určité odlišnosti vyplývajúce z existujúceho právneho systému, ako aj predvídať pripravované zmeny tak, aby nevznikli v priebehu realizácie dohody zbytočné spory. Zároveň bolo nevyhnutné riešiť určité územné otázky v ponímaní, vo vymedzení definície územia, keď zmluvná strana Zväzovej republiky Juhoslávie presadzovala v dohode definíciu územia s odkazom na vnútroštátne právo, eventuálne definíciu bez odkazu na medzinárodné právo. Po návrhu alternatívnej definície, v spolupráci s Ministerstvom zahraničných vecí Slovenskej republiky bolo ustanovenie definujúce pojem územia z textu dohody úplne vypustené. Nakoľko všeobecná zodpovednosť štátov za plnenie medzinárodných zmlúv na ich území vyplýva z iných noriem, expertná skupina pristúpila k vypusteniu definície územia z návrhu dohody. V podpísaní dohody v tomto roku vidíme možnosť rozvoja investícií, najmä zo strany našich investorov, ktorí majú týmto pripravený legislatívny rámec na rozvoj aktivít v štáte, kde naša ekonomika mala vždy dobré meno. Zmluva v predloženom znení má všetky potrebné náležitosti a je zárukou pre investície investorov oboch zmluvných strán. Vážené poslankyne, poslanci, prosím taktiež o podporu návrhu tejto dohody.</seg>
            </u>
            <u xml:id="ParlaMint-SK_1996-06-19-t1m16.u833" who="#MariánAndel.1950" ana="#chair">
               <seg xml:id="ParlaMint-SK_1996-06-19-t1m16.u833.p1">Ďakujem, pán podpredseda. Prosím spoločného spravodajcu výborov pána poslanca László Ásványiho, aby nám podal správu o výsledkoch prerokovania tohto návrhu vo výboroch Národnej rady Slovenskej republiky.</seg>
            </u>
            <u xml:id="ParlaMint-SK_1996-06-19-t1m16.u834" who="#LászlóÁsványi.1925" ana="#regular">
               <seg xml:id="ParlaMint-SK_1996-06-19-t1m16.u834.p1">Vážený pán predsedajúci, vážený pán podpredseda vlády, vážené kolegyne, kolegovia, návrh na vyslovenie súhlasu s Dohodou medzi vládou Slovenskej republiky a Zväzovou vládou Zväzovej republiky Juhoslávie o podpore a vzájomnej ochrane investícií pridelil predseda Národnej rady Slovenskej republiky svojím rozhodnutím číslo 1022 zo dňa 4. júna 1996 na prerokovanie do 14. 6. 1996 Ústavnoprávnemu výboru Národnej rady Slovenskej republiky, výboru pre financie, rozpočet a menu a výboru pre hospodárstvo, privatizáciu a podnikanie. Zároveň určil Výbor Národnej rady Slovenskej republiky pre financie, rozpočet a menu ako príslušný pripraviť správu o výsledku prerokovania materiálov vo výboroch Národnej rady Slovenskej republiky a návrh na uznesenie Národnej rady Slovenskej republiky. Všetky určené výbory Národnej rady Slovenskej republiky prerokovali návrh v lehote. Vyslovili s ním súhlas a rovnako odporúčajú Národnej rade Slovenskej republiky vysloviť s Dohodou medzi vládou Slovenskej republiky a Zväzovou vládou Zväzovej republiky Juhosláviou o podpore a vzájomnej ochrane investícií podľa článku 86 písm. e) Ústavy Slovenskej republiky súhlas. Vážený pán predsedajúci, prosím o otvorenie rozpravy.</seg>
            </u>
            <u xml:id="ParlaMint-SK_1996-06-19-t1m16.u835" who="#MariánAndel.1950" ana="#chair">
               <seg xml:id="ParlaMint-SK_1996-06-19-t1m16.u835.p1">Ďakujem. Skôr ako otvorím rozpravu, sú tu sťažnosti poslancov na prudké osvetlenie. Nie sú tu televízne kamery, tak by som prosil technikov, keby toto osvetlenie vypli. Ďakujem. Dámy a páni, otváram rozpravu o tomto bode nášho programu. Nakoľko som nedostal ani k tomuto bodu programu žiadnu prihlášku do rozpravy, pýtam sa vás, či sa chce niekto do rozpravy prihlásiť. <note>Nikto.</note> Ak nie, uzatváram rozpravu o tomto bode programu. Pán kolega, nech sa páči.</seg>
            </u>
            <u xml:id="ParlaMint-SK_1996-06-19-t1m16.u836" who="#LászlóÁsványi.1925" ana="#regular">
               <seg xml:id="ParlaMint-SK_1996-06-19-t1m16.u836.p1">Vážené kolegyne, vážení kolegovia, odporúčam vysloviť súhlas s dohodou.</seg>
            </u>
            <u xml:id="ParlaMint-SK_1996-06-19-t1m16.u837" who="#SergejKozlík.1950" ana="#regular">
               <seg xml:id="ParlaMint-SK_1996-06-19-t1m16.u837.p1">Vážený pán predsedajúci, vážené poslankyne, poslanci, v mene vlády Slovenskej republiky predkladám na dnešné rokovanie Národnej rady Slovenskej republiky návrh Štátneho záverečného účtu Slovenskej republiky za rok 1995, ktorý je odpočtom plnenia zámerov a cieľov rozpočtovej politiky vlády v roku 1995, ktoré boli stanovené zákonom Národnej rady číslo 58/1995 Z. z., ako i zámerov hospodárskej politiky vlády v makroekonomickej oblasti. Bol som poverený uviesť tento materiál pri prerokovaní v Národnej rade. Dovoľte mi, aby som vo svojom úvodnom slove k tomuto materiálu priblížil ekonomický vývoj, celkové hospodárske výsledky, ako aj výsledky rozpočtového hospodárenia štátu. Hrubý domáci produkt sa vytvoril v bežných cenách v celkovej hodnote 518 mld korún, čo oproti roku 1994 predstavuje nárast o 17,4 %. Hodnota vytvoreného hrubého domáceho produktu v stálych cenách predstavuje nárast o 7,4 % oproti roku 1994, čo je o 2,4 % viac, než bol predpoklad návrhu štátneho rozpočtu. K pozitívnym javom patrí aj zvyšujúci sa podiel súkromného sektora na výkone ekonomiky. Na hrubom domácom produkte sa súkromný sektor podieľal približne 62 %, na priemyselnej produkcii 64,6 %, na produkcii stavebníctva 81,5 %, na tržbách obchodu 92,3 % a na cestnej nákladnej doprave 62,1 %. Priemerná ročná miera inflácie meraná indexom spotrebiteľských cien dosiahla 9,9 %. Účelnou monetárnou a fiskálnou politikou sa dosiahol sledovaný cieľ znížiť infláciu pod 10 %. Pritom miera inflácie meraná porovnaním jej úrovne v decembri 1995 k decembru 1994 dosiahla 7,2 %. Na vývoj inflácie pozitívne pôsobili menová politika Národnej banky, sledujúca upevnenie stability meny, opatrenia v regulácii cien, zvýšenie rozpočtovej disciplíny, ako aj stabilita daňového systému. Priemerná ročná nezamestnanosť podľa evidencie úradov práce dosiahla hodnotu 13,8 % a oproti roku 1994 sa znížila o 0,8 bodu. Pritom ku koncu decembra 1995 dosiahla 13,1 %. Zahraničnoobchodný obrat za rok 1995 sa realizoval v celkovej hodnote 506,4 mld korún a v porovnaní s predchádzajúcim rokom vzrástol o 18,8 %. Saldo obchodnej bilancie dosialo aktívnu hodnotu 1,8 %. Bežný účet platobnej bilancie Slovenskej republiky v roku 1995 bol aktívny vo výške 19,2 mld korún, čisté saldo zahraničného obchodu bolo podľa stavu bežného účtu aktívne a dosiahlo 16,9 mld korún. Prílev zahraničného kapitálu zo zahraničia do podnikov na území Slovenskej republiky k 31. 12. 1995 dosiahol sumu 21,9 mld korún. V priebehu roka sa zvýšil o 5,3 mld korún, t. j. takmer o jednu tretinu. Vážené poslankyne, poslanci, pokiaľ ide o vývoj rozpočtového hospodárenia štátu v uplynulom roku, je možné hodnotiť ho pozitívne. V štátnom rozpočte Slovenskej republiky na rok 1995 boli príjmy na rok 1995 stanovené vo výške 146,4 mld korún. Skutočné príjmy štátneho rozpočtu k 31. 12. 1995 dosiahli hodnotu 163,1 mld korún, čo predstavuje 111,4-percentné plnenie celkových rozpočtovaných príjmov. Na priaznivom plnení príjmov štátneho rozpočtu sa podieľali najmä príjmy z výnosov daní, ktoré predstavujú 83,7 % z celkového objemu príjmov štátneho rozpočtu. Daňové príjmy dosiahli v roku 1995 hodnotu 136,5 mld korún, čo predstavuje 105,1-percentné plnenie štátneho rozpočtu. Príjmy z daňových výnosov boli vyššie o 6,7 mld korún, než predpokladal štátny rozpočet, pričom najvýraznejšie sa na tomto podieľali daň z pridanej hodnoty, ktorá bola splnená indexom 121, daň z príjmov fyzických osôb indexom 114, nedaňové príjmy boli splnené na 160,8 %, čo predstavuje prekročenie zámerov stanovených štátnym rozpočtom o 10 miliárd korún. Predpoklady príjmov štátneho rozpočtu neboli naplnené pri výnosoch dane z príjmov fyzických osôb z podnikania o necelé 2 %, ale najmä z výnosov spotrebnej dane, ktorá bola splnená len na 78,6 %, a došlo teda k nesplneniu o 5,4 mld korún v porovnaní s plánom štátneho rozpočtu. Rovnako i doplatky daní z minulých rokov neboli naplnené v objeme, ktorý predpokladal štátny rozpočet. Prekročenie daňových i nedaňových príjmov ako celku umožnilo kryť zvýšené náklady, zvýšené potreby vo výdavkovej časti štátneho rozpočtu. Podstatnú časť v oblasti nedaňových príjmov štátneho rozpočtu tvoria príjmy v rámci kapitoly Štátny dlh, ktoré dosiahli hodnotu 7,3 mld korún vrátane príjmov z clearingového zúčtovania platobného styku s Českou republikou, a doplnkové náhodné a ostatné príjmy štátneho rozpočtu, ktoré dosiahli hodnotu 8,4 mld korún. Žiaľ, musím konštatovať, že napriek priaznivému plneniu daňových príjmov evidujeme aj nedoplatky na daniach, úľavy a odklady. Rozsah daňových nedoplatkov ku koncu roka 1995 predstavoval hodnotu 19,5 mld korún. Súčasne daňové úrady vykazovali 4,3 mld korún daňových preplatkov. Rozdiel medzi daňovými nedoplatkami a preplatkami teda predstavoval 15,2 mld korún. V porovnaní so stavom k 1. januáru 1995, ktorý predstavoval 14,7 mld korún nedoplatkov, bola výška nedoplatkov ku koncu roka 1995 vyššia o 4,8 mld korún. Tento stav, samozrejme, ministerstvo financií neuspokojuje, ale chcem súčasne uviesť, že dynamika daňových príjmov za rok 1995 bola podstatne vyššia ako dynamika nárastu daňových nedoplatkov a odkladov, to znamená, že je podstatne vyššia miera identifikácie daňových požiadaviek oproti tomu, ako sa vyvíjali daňové nedoplatky a odklady. Pokiaľ viem a bol som informovaný, že pri prerokovaní návrhu záverečného účtu za rok 1995 vo výboroch Národnej rady odzneli k problémom nedoplatkov kritické pripomienky, zmieňuje sa o nich aj Najvyšší kontrolný úrad vo svojom stanovisku k návrhu štátneho záverečného účtu. K tejto problematike chcem uviesť, že ministerstvo financií bude v správe o plnení štátneho rozpočtu za I. polrok analyzovať štruktúru nedoplatkov jednak z hľadiska časového podľa jednotlivých rokov, nakoniec Medzinárodný menový fond i Medzinárodná štatistická organizácia EUROSTAT pri posudzovaní jednotlivých parametrov ekonomického vývoja rovnako požadujú takéto analýzy. Pokiaľ ide o výdavky štátneho rozpočtu - celkový rozsah výdavkov štátneho rozpočtu na rok 1995 bol stanovený zákonom Národnej rady číslo 58/1995 Z. z. vo výške 167,4 mld korún. Skutočné výdavky štátneho rozpočtu za rok 1995 dosiahli hodnotu 171,4 mld korún, čo predstavuje prekročenie rozpočtu výdavkov schválených zákonom o 2,4 %. Prekročenie výdavkov štátneho rozpočtu o 4 mld korún vyplynulo z nutnosti zabezpečiť financovanie ďalších v rozpočte nezohľadnených potrieb najmä v rezorte školstva, zdravotníctva, dopravy, pôšt a telekomunikácií, ďalej boli riešené potreby celého nového rezortu ministerstva výstavby a verejných prác a podobne. Zvýšený rozsah výdavkov bol pritom krytý vyššími príjmami štátneho rozpočtu. Na celkovom rozsahu výdavkov majú najvyšší podiel výdavky na zabezpečenie bežnej činnosti. Išlo o financovanie neinvestičných potrieb v súvislosti so zabezpečením funkcií štátu a potrieb podnikateľskej sféry a obyvateľstva. Kapitálové výdavky predstavovali 8,9 z celkového rozsahu výdavkov. Podrobné členenie bolo, samozrejme, predmetom príslušných materiálov. Treba vidieť, že prakticky v priebehu celého roka bola uplatňovaná určitá miera regulácie, takže sa podarilo udržať celkový rozsah výdavkov v súlade so zámermi štátneho rozpočtu, ale určité rozpočtové kapitoly neboli regulované v priebehu celého roka vzhľadom na ich dôležitosť. Išlo najmä o dávky vyplývajúce zo zákona, výdavky na záväzky štátu voči zdravotným poisťovniam, Sociálnej poisťovni, Fondu zamestnanosti, ďalej neboli regulované príspevky medzinárodným organizáciám a výdavky z titulu záväzkov štátu voči zahraničiu, ktoré boli rozpočtované v kapitole Štátny dlh. Vážený pán predsedajúci, vážená Národná rada, výsledkom rozpočtového hospodárenia Slovenskej republiky v roku 1995 je schodok vo výške 8,3 mld korún, teda nižší, než s akým sa predpokladalo v štátnom rozpočte, keď úvaha bola pôvodne 21 mld korún. Na krytie schodku odporúčame Národnej rade Slovenskej republiky vydať štátne dlhopisy v súlade s ustanoveniami zákona číslo 530/1990 Zb. o dlhopisoch v znení zákona Národnej rady číslo 194/1995 Z. z. V závere svojho vystúpenia vás chcem tiež informovať, že návrh záverečného účtu obsahuje i analýzu rozpočtového hospodárenia miestnych samospráv v roku 1995. Rozpočtové hospodárenie obcí v roku 1995 skončilo prebytkovo vo výške 3,4 mld korún. Vykázaný prebytok hospodárenia umožňuje obciam kontinuitu hospodárenia na prechode rokov a realizáciu plánovaných dlhodobých rozvojových aktivít. V ďalšej časti svojho vystúpenia by som sa rád vyslovil k niektorým požiadavkám, ktoré odzneli pri prerokúvaní tohto dokumentu, najmä vo výbore pre poľnohospodárstvo. Ide o požiadavku zvýšiť objem dotácií pre poľnohospodárstvo prostredníctvom štátnych fondov spravovaných týmto rezortom o 500 mil. korún na riešenie dosahov sucha a škôd spôsobených poľnými hlodavcami v roku 1995. V správe k záverečným účtom štátnych fondov sme sa snažili poukázať na skutočný stav hospodárenia s prostriedkami štátneho rozpočtu v štátnych účelových fondoch. Zostatok finančných prostriedkov v 11 štátnych fondoch k 31. 12. 1995 predstavoval 3,4 mld korún, z toho zostatok na účtoch v piatich štátnych fondoch v pôsobnosti ministerstva pôdohospodárstva predstavuje takmer 2 mld korún. Podľa nášho názoru môže ministerstvo pôdohospodárstva uvedený problém riešiť v rámci tých finančných prostriedkov na účtoch štátnych fondov a nie je vhodné sa uchyľovať k snahám o ďalšie dotácie zo štátneho rozpočtu a zvyšovanie deficitu, na ktorý si štát musí požičať, teda vydať štátne pokladničné poukážky. Pri prerokovaní materiálu vo výbore pre financie, rozpočet a menu predseda Najvyššieho kontrolného úradu pri uvádzaní stanoviska Najvyššieho kontrolného úradu k návrhu štátneho záverečného účtu Slovenskej republiky uviedol jednak niektoré nedostatky, ktoré boli zistené pri kontrole v jednotlivých rozpočtových kapitolách, a jednak návrhy a odporučenia, okrem iného aj odporučenie prijať štátny záverečný účet. Chcem vás všetkých ubezpečiť, že všetky námety ministerstvo financií v ďalšej svojej činnosti zužitkuje. Na záver by som chcel vysloviť názor, že návrh štátneho záverečného účtu, tak ako bol vypracovaný mojimi spolupracovníkmi, má vypovedaciu schopnosť o skutočnom vývoji v ekonomike Slovenskej republiky za rok 1995. Do materiálu sme sa snažili zapracovať všetky skutočnosti dôležité na posúdenie pri prerokovaní či už vo vláde, alebo v Národnej rade, ale môže slúžiť i ako podklad na zhodnotenie vývoja Slovenskej republiky z medzinárodného hľadiska. Vážené poslankyne, poslanci, odporúčam súčasne prijať uznesenie, ktorého návrh je súčasťou predkladaného materiálu. Ďakujem pekne za pozornosť.</seg>
            </u>
            <kinesic type="applause">
               <desc>Potlesk.</desc>
            </kinesic>
            <u xml:id="ParlaMint-SK_1996-06-19-t1m16.u838" who="#MariánAndel.1950" ana="#chair">
               <seg xml:id="ParlaMint-SK_1996-06-19-t1m16.u838.p1">Ďakujem pekne pánu podpredsedovi vlády. Teraz prosím predsedu Najvyššieho kontrolného úradu Slovenskej republiky pána Štefana Balejíka, aby uviedol stanovisko Najvyššieho kontrolného úradu k Štátnemu záverečnému účtu Slovenskej republiky za rok 1995.</seg>
            </u>
            <u xml:id="ParlaMint-SK_1996-06-19-t1m16.u839" who="Balejík, Š." ana="#regular">
               <seg xml:id="ParlaMint-SK_1996-06-19-t1m16.u839.p1">Vážený pán predsedajúci, vážené pani poslankyne, vážení páni poslanci, vážený pán podpredseda vlády, v zmysle § 5 ods. 1 zákona Národnej rady číslo 39/1993 Z. z. o Najvyššom kontrolnom úrade Slovenskej republiky predkladám na dnešné rokovanie Národnej rady stanovisko Najvyššieho kontrolného úradu k návrhu Štátneho záverečného účtu Slovenskej republiky za rok 1995, ktorý predložila vláda Slovenskej republiky Národnej rade. V stanovisku sa vyjadrujem k návrhu štátneho záverečného účtu Slovenskej republiky z hľadiska dodržiavania zákona číslo 374/1994 Z. z. Národnej rady o niektorých opatreniach na zabezpečenie hospodárenia Slovenskej republiky v roku 1995 a o zmene a doplnení niektorých zákonov najmä v súvislosti s rozpočtovým provizóriom, ďalej zákona Národnej rady číslo 58/1995 Z. z. o štátnom rozpočte Slovenskej republiky na rok 1995, ďalej zákona Národnej rady 567/1992 Zb. o rozpočtových pravidlách Slovenskej republiky v znení neskorších predpisov a ďalších zákonov a predpisov súvisiacich s hospodárením s prostriedkami štátneho rozpočtu Slovenskej republiky, ďalej uznesenia Národnej rady číslo 64 z 22. decembra 1994 o rozpočtovom provizóriu. Stanovisko Najvyššieho kontrolného úradu hodnotí návrh štátneho záverečného účtu z hľadiska § 15 zákona Národnej rady 567/1992 Zb. o rozpočtových pravidlách v znení neskorších predpisov. Konštatujem, že predložený návrh štátneho záverečného účtu je zostavený v súlade s § 15 citovaného zákona a jeho prílohu tvoria záverečné účty štátnych fondov, vybrané údaje hospodárenia obcí a zhodnotenie návrhu na úvery a návratných finančných výpomocí. Stanovisko obsahuje hodnotenie makroekonomických súvislostí a ich dosahy na hospodárenie s prostriedkami štátneho rozpočtu Slovenskej republiky, ďalej plnenie príjmovej časti štátneho rozpočtu, kde napriek pozitívnemu vývoju poukazujeme na možné rezervy najmä v súčinnosti tých orgánov, ktoré môžu zabrániť daňovým únikom. Jedna z možností je v dôslednom preskúmavaní žiadostí na povolenie podnikateľskej činnosti fyzických a právnických osôb vo vzťahu k plneniu daňových povinností. Prijatie opatrení v tomto smere vyžaduje, ako uvádzame i v predkladanom stanovisku, užšiu spoluprácu povoľujúcich orgánov a daňových úradov, ale aj zmenu mechanizmu registrácie a evidencie daňových subjektov. Ide o to, že mnohé právnické osoby, najmä spoločnosti s ručením obmedzeným, unikajú daňovým povinnostiam aj preto, že majú možnosť ľubovoľne založiť ďalšiu spoločnosť s ručením obmedzeným, preto by založenie novej spoločnosti s ručením obmedzeným malo byť podmienené vyrovnaním daňových povinností u jestvujúcej spoločnosti s ručením obmedzeným. Treba tiež účinnejšie využívať na zabránenie vzniku prvotnej platovej neschopnosti účinnejšie zákon číslo 328/1992 Zb. o konkurze a vyrovnaní v znení neskorších predpisov. využívať taktiež oprávnenie daňových orgánov vyplývajúce z ustanovenia § 20 ods. 8 zákona číslo 511/1992 Zb. v znení neskorších predpisov, ktoré umožňujú zverejňovať zoznam daňových dlžníkov po právoplatnosti rozhodnutia, vždy po uplynutí príslušného zdaňovacieho obdobia. Pri neplnení daňových povinností vo väčšom rozsahu je nevyhnutné využívať možnosť daňových úradov podať návrh živnostenskému úradu na zrušenie živnostenského listu alebo príslušnému úradu na výmaz z obchodného registra. Vo výdavkovej časti plnenia štátneho rozpočtu okrem hodnotenia celkového vývoja poukazujeme na rezervy a nedostatky v hospodárení tej-ktorej rozpočtovej kapitoly. Vzhľadom na to, že pretrvávajú nedostatky a dochádza k opakovanému porušovaniu zákonov, predpisov a vyhlášok, bude potrebné, aby okrem opatrení, ktoré boli prijaté na úrovni jednotlivých správcov kapitol, Národná rada Slovenskej republiky zaviazala vládu na prijatie systémových opatrení na odstránenie zistených nedostatkov. Na záver hodnotíme a zovšeobecňujeme poznatky z vykonaných kontrol, ktoré vyúsťujú najmä do oblasti dodržiavania rozpočtovej disciplíny, vedenia účtovníctva, porušovania zákona o verejnom obstarávaní tovaru a služieb, správy majetku štátu a v neposlednom rade aj vnútorného kontrolného systému. Naše poznatky majú oporu v uzatvorených protokoloch, ktoré boli prerokované a uzatvorené so zodpovednými pracovníkmi jednotlivých kapitol, ktorí na odstránenie zistených nedostatkov prijali konkrétne opatrenia. Najvyšší kontrolný úrad Slovenskej republiky odporúča schváliť štátny záverečný účet Slovenskej republiky za rok 1995, ktorý vykazuje príjmy v sume 163 137,7 mil. Sk, výdavky v sume 171 436,8 mil. Sk a schodok rozpočtového hospodárenia v sume 8 229,1 mil. Sk. Zároveň odporúčame využiť stanovisko v procese schvaľovania návrhu rozpočtu Slovenskej republiky na rok 1997 a pri ďalšej činnosti parlamentu. Ďakujem za pozornosť.</seg>
            </u>
            <u xml:id="ParlaMint-SK_1996-06-19-t1m16.u840" who="#MariánAndel.1950" ana="#chair">
               <seg xml:id="ParlaMint-SK_1996-06-19-t1m16.u840.p1">Ďakujem predsedovi Najvyššieho kontrolného úradu Slovenskej republiky pánu Štefanovi Balejíkovi. Zároveň prosím predsedu Výboru Národnej rady Slovenskej republiky pre financie, rozpočet a menu pána poslanca Miroslava Maxona, aby podal správu o výsledkoch prerokovania tohto návrhu vo výboroch Národnej rady. Pán kolega, nech sa páči, máte slovo.</seg>
            </u>
            <u xml:id="ParlaMint-SK_1996-06-19-t1m16.u841" who="#MiroslavMaxon.1951" ana="#regular">
               <seg xml:id="ParlaMint-SK_1996-06-19-t1m16.u841.p1">Ďakujem pekne, pán predsedajúci. Vážené dámy, vážení páni, vážený pán podpredseda vlády, dovoľte mi, aby som vám predložil spoločnú správu výborov Národnej rady Slovenskej republiky, samozrejme, okrem Mandátového a imunitného výboru Národnej rady Slovenskej republiky a Výboru Národnej rady Slovenskej republiky pre nezlučiteľnosť funkcií štátnych funkcionárov o výsledku prerokovania návrhu Štátneho záverečného účtu Slovenskej republiky za rok 1995. Vážené dámy, vážení páni, predseda Národnej rady Slovenskej republiky svojím rozhodnutím číslo 922 z 15. apríla 1996 pridelil návrh Štátneho záverečného účtu Slovenskej republiky za rok 1995 všetkým výborom Národnej rady Slovenskej republiky na prerokovanie do 13. júna 1996 s tým, že posledný o ňom bude rokovať Výbor Národnej rady Slovenskej republiky pre financie, rozpočet a menu za účasti spravodajcov ostatných výborov Národnej rady Slovenskej republiky do 14. júna 1996. Lehoty, ktoré stanovil predseda Národnej rady svojím rozhodnutím číslo 922, boli dodržané a bola dodržaná aj lehota na prerokovanie v gestorskom výbore, to znamená vo Výbore Národnej rady Slovenskej republiky pre financie, rozpočet a menu. V súvislosti s prerokovaním predloženého materiálu, teda štátneho záverečného účtu za rok 1995, mi dovoľte, aby som využil túto možnosť ako spoločný spravodajca a informoval ctenú snemovňu o uznesení Výboru Národnej rady Slovenskej republiky pre financie, rozpočet a menu zo 14. júna 1996, ktoré prijal náš výbor v súvislosti s účasťou spravodajcov výborov pri prerokovaní návrhu štátneho záverečného účtu za rok 1995. Všetci prítomní, ktorí sa zúčastnili na rokovaní nášho výboru, a za predpokladanej účasti spravodajcov ostatných výborov sme sa zhodli na tom, že prerokúvame mimoriadne vážny národohospodársky dokument. Dovoľte mi, aby som splnil uznesenie výboru v tom, že snemovňu informujem, že z deviatich výborov, ktoré tento návrh štátneho záverečného účtu mali prerokovať, sa piati zástupcovia jednotlivých výborov na spoločnom rokovaní výborov vo výbore pre financie, rozpočet a menu jednoducho bez akéhokoľvek ospravedlnenia nezúčastnili. Považujeme to za nie celkom dobrú vizitku práce jednotlivých výborov a pán predseda dostane k tomuto aj písomné stanovisko výboru, kde budú uvedení aj tí, ktorí sa na rokovaní nezúčastnili. Ako som už uviedol, ako príslušný výbor, ktorému výbory Národnej rady Slovenskej republiky podajú správy o výsledku prerokovania kapitol Štátneho záverečného účtu Slovenskej republiky za rok 1995, bol určený výbor pre financie, rozpočet a menu. Dovoľte mi, aby som vás v krátkosti informoval o výsledkoch rokovania výboru k návrhu Štátneho záverečného účtu Slovenskej republiky za rok 1995. S predloženým návrhom vyjadrili súhlas alebo návrh zobrali na vedomie a odporučili Národnej rade Slovenskej republiky schváliť štátny záverečný účet za rok 1995, ktorý vykazuje rozpočtové príjmy vo výške 163 mld korún, rozpočtové výdavky v sume 171 mld korún, schodok rozpočtového hospodárenia v sume 8 299,1 mil. Sk, bez ďalších doplňujúcich pripomienok a odporúčaní Ústavnoprávny výbor Národnej rady Slovenskej republiky, Výbor Národnej rady Slovenskej republiky pre hospodárstvo, privatizáciu a podnikanie, Výbor Národnej rady Slovenskej republiky pre vzdelanie, vedu, kultúru a šport, Výbor Národnej rady Slovenskej republiky pre zdravotníctvo a sociálne veci, Výbor Národnej rady Slovenskej republiky pre obranu a bezpečnosť. S predloženým návrhom vyjadrili súhlas alebo ho zobrali na vedomie a odporučili Národnej rade Slovenskej republiky schváliť štátny záverečný účet za rok 1995 s pripomienkou či s odporúčaním tieto výbory: Výbor Národnej rady Slovenskej republiky pre financie, rozpočet a menu, ktorý odporúča Národnej rade Slovenskej republiky zmeniť ods. 1 konštatačnej časti návrhu uznesenia v tom duchu, že v druhej vete sa prvý údaj o inflácii doplní slovami "pri priemernej ročnej inflácii 9,9 %", čo je v priloženom návrhu uznesení aj akceptované. Výbor Národnej rady Slovenskej republiky pre pôdohospodárstvo, ktorý odporúča konštatovať, že v dôsledku neposkytnutia pomoci zo štátneho rozpočtu Slovenskej republiky na riešenie dôsledkov živelných pohrôm v rezorte pôdohospodárstva v roku 1995 v sume 500 mil. slovenských korún a vzhľadom na záplavy, ktoré boli v prvom polroku 1996, pretrváva v rezorte pôdohospodárstva zložitá situácia, a po druhé požiadať vládu, aby znovu posúdila dosah živelných pohrôm, živelných škôd v pôdohospodártve a riešila ich dôsledky finančnou výpomocou zo štátneho rozpočtu. Výbor Národnej rady Slovenskej republiky pre životné prostredie a ochranu prírody prijal svoje uznesenie číslo 172 orientované na predsedu vlády Slovenskej republiky, na ministra kultúry Slovenskej republiky. V dvoch výboroch Národnej rady Slovenskej republiky nebolo podľa § 48 ods. 1 zákona číslo 49/1989 Zb. o rokovacom poriadku Slovenskej národnej rady v znení neskorších predpisov prijaté uznesenie, pretože s ním nevyslovila súhlas potrebná nadpolovičná väčšina všetkých členov výboru. Ide o Zahraničný výbor Národnej rady Slovenskej republiky a Výbor Národnej rady Slovenskej republiky pre verejnú správu, územnú samosprávu a národnosti. Vážené dámy, vážení páni, podľa rozhodnutia predsedu Národnej rady Slovenskej republiky z 15. apríla 1996 boli prerokované všetky pridelené kapitoly štátneho záverečného účtu za rok 1995 v stanovenom termíne do 13. júna 1996. Bez pripomienok a doplňujúcich návrhov bol vyslovený súhlas, resp. sa zobralo na vedomie 28 kapitol, ktoré sú uvedené v spoločnej správe. S odporúčaním Národnej rade Slovenskej republiky bola odsúhlasená jedna kapitola štátneho záverečného účtu Slovenskej republiky za ministerstvo zdravotníctva, pri prerokúvaní ktorej Výbor Národnej rady Slovenskej republiky pre zdravotníctvo a sociálne veci v bode B ods. 2 svojho uznesenia číslo 212 z 12. júna odporúča Národnej rade Slovenskej republiky v rámci schvaľovania štátneho záverečného účtu za rok 1995 uhradiť stratu z hlavnej činnosti zdravotníckych organizácií poskytujúcich zdravotnú starostlivosť vykázanú v rámci finančného zúčtovania za rok 1995 vo výške 1 728 912 tisíc korún z kapitoly Všeobecná pokladničná správa. Vážené dámy, vážení páni, s požiadavkami smerom k ministerstvám boli odsúhlasené tri kapitoly štátneho záverečného účtu, a to Ministerstva školstva Slovenskej republiky, Tlačovej agentúry Slovenskej republiky a Slovenského rozhlasu. Vecné pripomienky sú uvedené v spoločnej správe. Pokiaľ ide o prerokovanie ostatných kapitol - pri prerokovaní šiestich kapitol s návrhom uznesenia podľa § 48 ods. 1 zákona číslo 44/1989 Zb. o rokovacom poriadku Slovenskej národnej rady v znení neskorších predpisov nevyslovila súhlas nadpolovičná väčšina všetkých členov štyroch výborov Národnej rady Slovenskej republiky a neboli prijaté uznesenia za kapitoly: Úrad vlády Slovenskej republiky, Ministerstvo obrany Slovenskej republiky, Slovenská televízia, Úrad pre stratégiu rozvoja spoločnosti a Ministerstva životného prostredia Slovenskej republiky. Vážené dámy, vážení páni, výbor pre financie, rozpočet a menu v zmysle rozhodnutia predsedu Národnej rady Slovenskej republiky zo 6. júna 1996 číslo 1029 prerokoval v stanovenom termíne aj stanovisko Najvyššieho kontrolného úradu Slovenskej republiky k Štátnemu záverečnému účtu Slovenskej republiky za rok 1995 a zobral ho svojím uznesením číslo 293a na vedomie. Vážené dámy, vážení páni, prílohou spoločnej správy je návrh uznesenia Národnej rady Slovenskej republiky k návrhu Štátneho záverečného účtu Slovenskej republiky za rok 1995. Chcel by som vás informovať, že návrh na uznesenie budem odporúčať na prijatie okrem časti E bodu 2, a preto o bode 2 dám hlasovať osobitne. Pokiaľ ide o uznesenia jednotlivých výborov Národnej rady Slovenskej republiky, ktoré boli smerované na Národnú radu alebo vládu, sú premietnuté v uzneseniach. Pokiaľ som spomínal niektoré uznesenia, ktoré boli prijaté v rámci jednotlivých rozpočtových kapitol k jednotlivým rezortom, sú to uznesenia, ktoré sa viažu a sú v kompetencii jednotlivých výborov Národnej rady a nie je potrebné o nich hlasovať, takže budeme hlasovať len o návrhu uznesenia Národnej rady, tak ako som uviedol. Vážené dámy, vážení páni, chcel by som vás ešte poprosiť, ak odznejú v rozprave nejaké písomné pripomienky alebo pozmeňujúce návrhy, aby ste mi ich odovzdali písomne. Vážené dámy, vážení páni, ďakujem pekne za pozornosť. Vážený pán predsedajúci, môžete k predmetnému bodu rokovania otvoriť rozpravu.</seg>
            </u>
            <u xml:id="ParlaMint-SK_1996-06-19-t1m16.u842" who="#MariánAndel.1950" ana="#chair">
               <seg xml:id="ParlaMint-SK_1996-06-19-t1m16.u842.p1">Pán predseda, ctená snemovňa vám ďakuje. Dámy a páni, zároveň k tomuto bodu programu otváram rozpravu. Do rozpravy sa prihlásilo zatiaľ 10 poslancov. Skôr ako odovzdám slovo prvému z nich, dávam faktickú poznámku pánu Koncošovi. Nech sa páči, pán kolega.</seg>
            </u>
            <u xml:id="ParlaMint-SK_1996-06-19-t1m16.u843" who="#PavelKoncoš.1947" ana="#regular">
               <seg xml:id="ParlaMint-SK_1996-06-19-t1m16.u843.p1">Ďakujem pekne. Vážený pán predsedajúci, chcem len krátko zareagovať na úvodné slovo pána podpredsedu vlády a ministra financií. Ak som dobre rozumel, pán podpredseda, odporúčate, aby sa náhrada škôd v poľnohospodárstve za rok 1995 riešila použitím zostatku účelových fondov, ktoré spravuje Ministerstvo pôdohospodárstva Slovenskej republiky. Dúfam, že v tomto prípade ide z vašej strany len o hlboké nedorozumenie, a nie o hlboké nepochopenie. Ministerstvo pôdohospodárstva spravuje hlavne Štátny fond trhovej regulácie, ktorý, ako už sám názov hovorí, by mal slúžiť na reguláciu trhu, ďalej Štátny podporný fond v pôdohospodárstve, ktorý by mal slúžiť na rozvoj technológií a na podporu obnovy technologického parku v pôdohospodárstve, Štátny fond zveľaďovania lesa, takisto prísne účelový, by mal slúžiť, ako už sám názov hovorí, na zveľaďovanie lesa. Štátny fond zúrodňovania pôdy by mal slúžiť na zúrodňovanie pôdy a Štátny fond vodného hospodárstva takisto by mal slúžiť na revitalizáciu vodného hospodárstva. Sú to teda, ešte raz zdôrazňujem, prísne účelové fondy a ich použitie upravujú osobitné zákony. Ale v poľnohospodárstve vznikli aj roku 1995 škody spôsobené záplavami a premnožením hraboša poľného. Tieto škody boli vyčíslené asi na 1,5 mld korún. Poľnohospodári žiadajú uhradiť len časť týchto škôd vo výške 500 mil. korún. Škody v poľnohospodárstve vznikajú každý rok. A, bohužiaľ, od roku 1990 sa nenašiel spôsob, ako tieto nepoistiteľné škody spôsobené hlavne suchom alebo záplavami aspoň čiastočne uhradiť, a tak zmierniť ich straty. Bol by teda najvyšší čas, aby sa tak stalo, aby sa našiel systémový prístup na riešenie náhrad strát spôsobených živelnými či inými pohromami. Už svojho času som spomínal príklad riešenia v Spojených štátoch, na oživenie len zopakujem. Ak sledujeme v televízii, že v Spojených štátoch vystrája živel <note>tornádo alebo neviem čo</note>, zároveň sa dozvieme, že prezident Spojených štátov uvoľnil aj príslušnú sumu z rozpočtu na úhradu škôd a na odstránenie následkov živelných pohrôm. Bohužiaľ, u nás sa takýto prístup, ako hovorím, zatiaľ nedokázal uplatniť. A pritom v Spojených štátoch tiež majú každoročne poriadne vysoký deficit štátneho rozpočtu. Dúfam, že konečne nájdeme odvahu na Slovensku riešiť tieto problémy tak, aby ich neznášali len samotní poľnohospodári, ale aby sa im pomohlo. Ďakujem pekne.</seg>
            </u>
            <u xml:id="ParlaMint-SK_1996-06-19-t1m16.u844" who="#MariánAndel.1950" ana="#chair">
               <seg xml:id="ParlaMint-SK_1996-06-19-t1m16.u844.p1">Nech sa páči, pán podpredseda vlády.</seg>
            </u>
            <u xml:id="ParlaMint-SK_1996-06-19-t1m16.u845" who="#SergejKozlík.1950" ana="#regular">
               <seg xml:id="ParlaMint-SK_1996-06-19-t1m16.u845.p1">Vážený pán predsedajúci, vážená Národná rada, vážený pán poslanec Koncoš, samozrejme, dobre viem, akým spôsobom fungujú fondy v rezorte pôdohospodárstva, ale myslím, že nebolo zlé uviesť situáciu v jednotlivých fondoch. Zvýraznil som jednu okolnosť - štátny rozpočet skončil s deficitom 8 mld korún. Naznačil som, že sú tu fondy, či štátne, či verejnoprávne, ktoré skončili s prebytkami, že je tu situácia, keď s prebytkami skončili niektoré ďalšie inštitúty, napríklad rozpočty miest a obcí. To znamená, že na štátny rozpočet, ktorý je vlastne v najťaživejšej situácii, napriek tomu, že situácia sa skončila mimoriadne priaznivo a je oceňovaná celým vyspelým svetom alebo vyspelými ekonomickými inštitúciami vo svete, je predsa len v pozícii, ktorá je podstatne ťažšia než situácia ktoréhokoľvek rezortu. Takže, ak zdôrazňujem túto otázku, len v kontexte deficitu štátneho rozpočtu. Ďalej zdôrazňujem jednu vec, ktorá sa odohrala pri schvaľovaní štátneho rozpočtu na rok 1996, kde bol určitý názor pre poľnohospodárstvo, práve s vedomím tých škôd, schváliť 250 mil. korún na riešenie určitých problémov. Táto požiadavka neprešla pri schvaľovacej mašinérii. Našli sa peniaze trebárs 100 mil. na šport, našli sa položky najmä na dodatkové riešenie príspevkov na zdravotníctvo, ale nenašla sa vôľa v čase schvaľovania rozpočtu na rok 1996 práve s vedomím problémov v poľnohospodárstve na sumu 250 mil. korún. Takže v tomto kontexte som pokladal a naďalej pokladám za správne upozorniť, že treba merať vo viacerých rovinách. Ak sa tu spomínajú škody v Spojených štátoch amerických, povedal by som iný príklad - súčasné škody v súvislosti s počasím v Maďarsku, odhad ktorých je 1,5 mld forintov a schopnosť vlády je 50 mil. Aj vláda Slovenskej republiky reaguje na niektoré okolnosti. Riešime trebárs otázky škôd spojené so záplavami z rezervy vlády v tom rozsahu, aké sú možnosti štátneho rozpočtu. Ak sú problémy s deficitmi, potom aj problémy schopnosti štátneho rozpočtu situáciu riešiť sú zložité. Ak chceme hovoriť o riešení problémov v poľnohospodárstve, treba to zase vidieť v kontexte celej koncepcie, to znamená nielen v oblasti štátneho rozpočtu, je tu otázka cenovej problematiky, otázka zmiernenia roztvárania nožníc medzi prvovýrobou, druhovýrobou a obchodom. Ale to sú problémy, ktoré pán poslanec, dobre poznáš, no nie je možné všetko nahrnúť len do vzťahu k štátnemu rozpočtu. Ďakujem pekne za pozornosť.</seg>
            </u>
            <u xml:id="ParlaMint-SK_1996-06-19-t1m16.u846" who="#MariánAndel.1950" ana="#chair">
               <seg xml:id="ParlaMint-SK_1996-06-19-t1m16.u846.p1">Ďakujem, pán podpredseda. Ako prvý v rozprave vystúpi pán poslanec Lysák, pripraví sa pani poslankyňa Schmögnerová.</seg>
            </u>
            <u xml:id="ParlaMint-SK_1996-06-19-t1m16.u847" who="#LadislavLysák.1933" ana="#regular">
               <seg xml:id="ParlaMint-SK_1996-06-19-t1m16.u847.p1">Vážený pán predsedajúci, vážený pán podpredseda vlády, panie poslankyne, páni poslanci, ctení hostia, plnenie programu štátneho rozpočtu na rok 1995, ale aj celého záverečného účtu pokladám za potrebné hodnotiť s prihliadnutím na ambiciózny program makroekonomickej stability, na zlepšenie podmienok v mikroekonomike a na nutnosť zlepšovania podmienok na vstup zahraničného kapitálu, najmä priamych zahraničných investícií, ktoré Slovensku chýbajú. Súčasne treba prihliadať na zložitosť vývoja začiatkom minulého roka s potrebou rozpočtového provizória. Hospodársky rozvoj Slovenskej republiky v roku 1995, ako to už viackrát zaznelo, bol vcelku pozitívny. To sa priaznivo odrazilo tak v príjmovej, ako aj vo výdavkovej časti štátneho rozpočtu. Makroekonomické výsledky, či už rast hrubého domáceho produktu, miery inflácie, tvorby rezerv sú pozitívne a oceňované prestížnymi medzinárodnými inštitúciami, či už Európskej únie, OECD, ale aj ďalšími najmä bankovými inštitúciami. Za rozhodujúce činitele takéhoto rozvoja možno označiť na jednej strane existujúci potenciál Slovenskej ekonomiky a na druhej strane spôsobilosť jeho efektívneho riadenia a využívania tak na vrcholovej štátnej, ako aj regionálnej úrovni a čoraz širšie, čo je, myslím, najpotešiteľnejšie, aj v podnikateľskej sfére. Za rozhodujúce v tejto oblasti dovoľte označiť predovšetkým nárast alebo lepšie povedané začiatky oživenia najmä v priemyselnej výrobe o 8,3 bodu. Ale aj maloobchodný predaj, ktorý stúpol o 7,3 % najmä vďaka vyššej zamestnanosti. Pravda, aj vďaka poklesu rastu spotrebiteľských cien o 3 celé body. Nárastom hrubého domáceho produktu v stálych cenách o 7,4 bodu stúplo Slovensko na prvé miesto v skupine transformujúcich sa štátov. Ale pravdou je aj to, že tento nárast, podľa môjho presvedčenia, mohol byť aj dynamickejší, keby nebola klesla stavebná výroba o 0,8 % a niektoré ďalšie odvetvia a keby nebolo pokleslo, okolo 1 mld, saldo zahraničného obchodu. Aj keď plusové saldo obchodnej bilancie za minulý rok bolo takmer 2 mld, presnejšie 1,8 mld korún, treba pritom oceniť, že narastal podiel súkromného sektora, v ktorom sa vyprodukovalo už 65 % priemyselnej produkcie. Skoro rovnaký bol jeho podiel na tvorbe hrubého domáceho produktu. Menej priaznivý, ako sa už spomínalo, bol vývoj v poľnohospodárstve. Jeho výnosy síce stúpli oproti roku 1994 o 4,5 %, to je zaujímavé, lenže strata tohto komplexu bola takmer 3 mld korún. Za potešiteľný, myslím si, každý ekonóm musí považovať istý zvrat pri doteraz prudkom poklese stavebníctva. Ten pád už nebol taký dravý alebo taký nebezpečný. Aj tak sa program novej výstavby, rekonštrukcie a modernizácie, bohužiaľ, splnil na necelých 80 %. O pozitívnom menovom vývoji u nás sme hovorili na 15. zasadaní, ale v súvislosti s prerokovaním štátneho záverečného účtu vari stojí za to pripomenúť si fakt, že sa udržala stabilita meny, že sa posilňovali pozície slovenskej koruny prechodom na jej konvertibilitu v rozsahu bežného účtu, že tu bol priaznivý vývoj úrokových mier, zvýšil sa podiel termínovaných vkladov, že nám celkovo stúpli devízové rezervy takmer o 5 mld korún - voči roku 1994 takmer na dvojnásobok. A fakt, že bežný účet platobnej bilancie bol koncom roka aktívny, vo výške takmer 20 mld korún, je podľa mňa ten základ, že pozitívne hodnotenia medzinárodných inštitúcií, či je to už Standard &amp; Poorřs, Moodyřs atď., boli také pozitívne, ako sa tu už aj hovorilo. Najväčším problémom slovenskej ekonomiky a slovenskej spoločnosti je relatívne vysoká miera nezamestnanosti s diferencovanými prejavmi, veľmi diferencovanými - od 4,7 % tu v Bratislave až po vyše 20 % v južných, východných, ale aj severných oblastiach Slovenska. Aj keď sa na riešenie tohto problému vykonalo a robí nemálo, akútnosť riešenia tohto problému neklesá. A tu je, hádam, namieste, kolegyne, kolegovia, pripomenúť potrebu účinnejšieho využitia námetov z Bielej knihy Európskej únie. Myslím, že to je tá najzaujímavejšia časť, ktorej sa venuje dosť málo pozornosti. Tak málo pozornosti, ako systematickému sledovaniu výsledkov reštrukturalizácie ekonomiky a oveľa systematickejšiemu než doteraz skvalitňovaniu zahraničnoekonomických vzťahov. Je pravda, že sa čiastočne zlepšila situácia v prílive zahraničného kapitálu do podnikov na území Slovenskej republiky - v priebehu roka stúpla až o jednu tretinu. Ale stále nemôžeme byť s tým spokojní. Nemáme, pravda, záujem o príliv špekulatívneho kapitálu za každých podmienok. Ale skutočnosť je taká, že kapitál prichádza spravidla tam, kde sú príťažlivé programy a podmienky. A na ich utváraní by sa aj v našom parlamente a v celom štáte mali podieľať hádam všetci spôsobilí, bez ohľadu na stranícke tričká, bez ohľadu na to, či ide o koalíciu, alebo opozíciu. Tak konajú zodpovední politici a ekonómovia vo všetkých vyspelých štátoch. Kolegyne, kolegovia, popri nežiaduco vysokej miere nezamestnanosti je tu ešte jedna nezdravá tendencia v minuloročnom vývoji slovenskej ekonomiky. Je to vyšší rast miezd, ako rastie produktivita práce. A je nepríjemné, že sa to týka najmä výrobných odvetví. Rast produktivity práce bol o 0,2 % pomalší ako rast nominálnej mesačnej mzdy. Tomu by sme sa mali v roku 1996 a ďalších rokoch vyvarovať, ak nechceme znovu u nás roztočiť inflačnú špirálu. O ekonomickej situácii krajiny a o raste kúpnej sily vnútorného trhu u nás hovoria aj bežné výdavky domácností dosť výraznou rečou. Za rok sa reálne zvýšili takmer o 20 %. V bežných cenách to bolo až okolo 30 %. Od uvedených výsledkov hospodárskeho vývoja Slovenskej republiky sa odvíjalo aj plnenie programových zámerov štátneho rozpočtu. Zámery v príjmovej časti štátneho rozpočtu vôbec neboli skromné. Oproti roku 1994 vzrástli vyše 10 % a iste si spomeniete, tí ktorí ste prítomní, dámy a páni, že pri ich posudzovaní sme mali na reálnosť príjmových položiek dosť odlišné názory. V jednom prípade s váženým kolegom profesorom Filkusom došlo dokonca k zaujímavej a lukratívnej stávke za asistencie významných ekonómov a právnikov. Ako vieme, príjmy štátneho rozpočtu boli dosť výrazne prekročené. Ich vývoj som aktívne sledoval a za dôležité pokladám nielen to, že sa prekročili o 5 % daňové príjmy, to bolo 6,7 mld korún plus, ale, a chcel by som to mimoriadne zdôrazniť, zvýšili sa aj nedaňové príjmy - až o 61 %, vyše 10 mld korún. To stojí za povšimnutie. Pravda, menej potešiteľné je dosť výrazné nesplnenie pri spotrebnej dani - len na 78,5 %, a nesplnili sa očakávania zo zvýšenej sadzby dane z uhľovodíkových palív a mazív. Ale aj to je, myslím, tiež zaujímavé pri spotrebnej dani z vína a piva. Niečo to signalizuje. Na druhej strane sa prekročili príjmy z cla o vyše 640 mil. korún. Čo nemožno obísť v príjmovej časti bez povšimnutia, sú daňové nedoplatky, ktorých suma stúpla oproti roku 1994 o 4,8 mld korún a koncom roku to bolo spolu až 19,5 mld korún. V štruktúre nedoplatkov vysoko stúpol podiel fyzických osôb nezapísaných v obchodnom registri, navyše 15 % z celkovej dlžnej sumy. Isteže, riešenie tohto problému nie je jednoduchá záležitosť. Sú prípady, keď rigorózne vymáhanie daňového dlhu by mohlo viesť k likvidácii nezavinene slabších inštitúcií aj s dôsledkami v nezamestnanosti. Vláda a príslušné rezorty by tu mali vyvinúť patričnú aktivitu. Zanalyzovať a sprehľadniť, kde je nutný špecifický prístup, a monitorovať a zasahovať, kde ide len o chytračenie nateraz bez obáv s okamžitým dôsledkom, kde by sme mali byť podľa môjho názoru oveľa pružnejší a dôraznejší, aby poctiví platiči daní neboli nepoctivcom na posmech. Dámy a páni, pár slov o výdavkovej časti. Programové výdavky štátneho rozpočtu boli čiastočne prekročené o necelých 2,5 %. Za situácie výraznejšieho nárastu príjmovej časti to nie je dôvod na znepokojovanie, najmä nie preto, že sa prekročili výdavky osobitne kapitálové, a to skoro o 40 %. Neinvestičné boli čerpané v programovanej výške okolo 100 %. Štátny rozpočet sa tak podieľal na zvýšení investičných aktivít formou investičných dotácií podnikateľským subjektom, mestám, obciam, ale aj mnohým rozpočtovým organizáciám. Z jednotlivých kapitol dovoľte aspoň dve-tri vety na margo kapitoly Štátny dlh. Chcel by som to zdôrazniť, pretože som to tu minulý rok kritizoval. Zdôrazňoval som predovšetkým potrebu výrazne zvýšiť aktivity v tejto oblasti. Teraz možno konštatovať, že vnútorný dlh Slovenskej republiky, t. j. záväzky štátu voči Národnej banke a záväzky štátu z vydaných emisií štátnych dlhopisov, štátnych pokladničných poukážok, sa v priebehu roka zvýšili o 13,5 mld, ale zahraničný dlh sa v priebehu roku 1995 znížil o vyše 9 mld korún a dosiahol výšku niečo vyše 34 mld korún. Pokiaľ ide o záležitosti, ktoré tu uvádza aj predseda nášho výboru pán Maxon, myslím si, že to už bolo zodpovedané. Tieto otázky odporúčam riešiť po zrelej úvahe aj ďalšími, nielen prostriedkami štátneho rozpočtu. Podľa môjho názoru je dôležitá otázka, či sa prostriedky zo štátneho rozpočtu využívali efektívne, napríklad na konverziu zbrojnej výroby. Ale iste všetkých nás zaujali skoro dvojnásobné výdavky na lieky v zdravotníctve. Vážené dámy a páni, myslím, že tak ako v našom výbore pre financie, rozpočet a menu bude treba týmto otázkam venovať oveľa väčšiu pozornosť, lebo určite to nemôžu byť len otázky nárastu cien tejto komodity. Vážené dámy a páni, na záver mi dovoľte stručne - schodok štátneho rozpočtu je voči programovanej výške podstatne nižší, oproti 21 mld len 8 mld korún. Možno vari dodať, že na výsledkoch roku 1995, a to si hádam veľmi nenamýšľame, sú stopy alebo aspoň čiastočné dôsledky aj legislatívnych opatrení pripravovaných rezortmi i poslancami a posúdených výbormi a plénom Národnej rady. V súhrne, po zvážení všetkých pozitív aj toho, čo ešte bude treba urobiť, odporúčam, aby návrh uznesenia, tak ako bol predložený s navrhovanými malými modifikáciami, bol prijatý. Ďakujem vám za pozornosť.</seg>
            </u>
            <u xml:id="ParlaMint-SK_1996-06-19-t1m16.u848" who="#MariánAndel.1950" ana="#chair">
               <seg xml:id="ParlaMint-SK_1996-06-19-t1m16.u848.p1">Ďakujem, pán kolega. S faktickou poznámkou vystúpi pán poslanec Filkus, nech sa páči.</seg>
            </u>
            <u xml:id="ParlaMint-SK_1996-06-19-t1m16.u849" who="#RudolfFilkus.1927" ana="#regular">
               <seg xml:id="ParlaMint-SK_1996-06-19-t1m16.u849.p1">Ďakujem pekne. Mám procedurálny návrh. Už ma hádam poznáte, že sa nerád producírujem, teraz sa však už naplnil aj môj pohár trpezlivosti. Chcem vám povedať, že štátny záverečný účet je mimoriadne významná záležitosť. To nie je len vec ministra financií, aby ho obhajoval, to je vecou všetkých ministrov. Navrhujem prerušiť rokovanie a pokračovať vtedy, keď tu budú aj ostatní ministri. Nehovorím, že všetci, ale rozhodujúca väčšina ministrov by na tomto rokovaní mala byť. Kedy sa oni majú dozvedieť napríklad to, čo spomína Najvyšší kontrolný úrad? Kedy sa majú dozvedieť naše pripomienky a my poslanci ich reakcie na ne? Tak ako napríklad predseda Maxon hovorí o tom, že 5 výborov bez ospravedlnenia nepríde na rozhodujúce rokovanie o záverečnom účte. Veď toto je výsmech, vážení. Štátny záverečný účet všade inde v parlamente - veď to je mimoriadne významná vec. Tam ministri chodia a skladajú, každý skladá účet, nielen pán minister Kozlík, každý minister musí zložiť účet. Dávam procedurálny návrh prerušiť rokovanie a pokračovať vtedy, keď budú prítomní ministri.</seg>
            </u>
            <u xml:id="ParlaMint-SK_1996-06-19-t1m16.u850" who="#MariánAndel.1950" ana="#chair">
               <seg xml:id="ParlaMint-SK_1996-06-19-t1m16.u850.p1">Ďakujem, pán poslanec. Žiadam poslancov, ktorí sa zdržujú mimo rokovacej miestnosti, aby sa dostavili na hlasovanie. Pán poslanec, o vašom návrhu budeme hlasovať bez rozpravy. Dámy a páni, budeme hlasovať o návrhu pána poslanca Filkusa, ktorý navrhuje tento bod programu prerušiť, pokiaľ pri jeho prerokúvaní nebude zabezpečená účasť i ďalších ministrov vlády Slovenskej republiky. Prosím, prezentujme sa a zároveň hlasujme. <note type="narrative">Hlasovanie.</note> Prezentovalo sa 91 poslancov. Za návrh hlasovalo 37 poslancov. Proti návrhu hlasovalo 9 poslancov. Hlasovania sa zdržalo 45 poslancov. Pán kolega, konštatujem, že váš návrh, bohužiaľ, nebol schválený. Budeme pokračovať ďalej. V rozprave vystúpi pani poslankyňa Schmögnerová. Pripraví sa pán poslanec Košnár.</seg>
            </u>
            <u xml:id="ParlaMint-SK_1996-06-19-t1m16.u851" who="#BrigitaSchmögnerová.1947" ana="#regular">
               <seg xml:id="ParlaMint-SK_1996-06-19-t1m16.u851.p1">Vážený pán predsedajúci, vážený pán minister, ctená poslanecká snemovňa, keď nič inšie, aspoň ja profitujem z toho, že sem vošiel pán minister financií a podaktorí poslanci, a dúfam, že aspoň chvíľu vydržia sedieť. Dovoľte, aby som sa vyjadrila k štátnemu záverečnému účtu za rok 1995 v niekoľkých bodoch. Po prvé by som chcela zhodnotiť východiská štátneho rozpočtu a dosiahnuté výsledky. Dosiahnuté hospodárske čísla v roku 1995 sú lepšie od predpokladaných východísk štátneho rozpočtu iba v ukazovateli hrubý domáci produkt, kde sa predpokladalo dosiahnuť 5-percentný rast, a v skutočnosti sa dosiahol rast vyšší o 2,4 percentuálne body. V ostatných makroekonomických ukazovateľoch - miera nezamestnanosti, ročná miera inflácie - rozdiely neprekračujú zhruba 1 percentuálny bod. Prirodzene, vyšší rast hrubého domáceho produktu sa priaznivo odrazil na prírastku zdrojov štátneho rozpočtu, predovšetkým na daňových príjmoch. Podľa štruktúry prírastku zdrojov štátneho rozpočtu najvyššie prekročenie sa dosiahlo pri dani z pridanej hodnoty. Prekročenie predstavuje 22,1 %, t. j. 9,1 mld korún. Je zrejmé, že daňové opatrenia uskutočnené v polovici roku 1994, ktoré vtedajšia opozícia a dnešná vládna koalícia tvrdo kritizovala, a ktoré jej dopomohli k volebnému úspechu, sa po voľbách pokladali za dostatočne dobré i pre novú vládu a udržala ich preto po celý rok 1995. Práve vďaka nim pri inak priaznivých hospodárskych podmienkach sa teda dosiahlo najvyššie prekročenie príjmovej položky štátneho rozpočtu práve pri DPH. Inými slovami to, na čom predchádzajúca vláda stratila v roku 1994 určité politické body, vláda Vladimíra Mečiara v roku 1995 na tom politické body získala. Argumentácia v tomto smere je veľmi jednoznačná. Ak porovnáte výsledky štátneho rozpočtu za I. štvrťrok 1996, keď pokračuje vysoký hospodársky rast a platia všetky ostatné opatrenia, ktoré sa zaviedli na zabránenie daňových únikov, napríklad zavedenie registračných pokladníc, označovanie liehovín a podobne, jediný rozdiel sú opatrenia pri DPH k 1. 1. 1996, to znamená zníženie vyššej daňovej sadzby a určité presuny medzi dvoma daňovými sadzbami. Výsledkom toho je plnenie príjmov pri DPH v I. štvrťroku 1996 iba na úrovni 17,1 %. Druhá poznámka sa dotýka rizík štátneho rozpočtu na rok 1995. V rozprave k návrhu zákona o štátnom rozpočte na rok 1995 sme upozorňovali na niektoré riziká vo výdavkovej strane rozpočtu. Prvým z nich bolo riziko nedodržania jednocifernej inflácie. Toto riziko sa nenaplnilo rovnako, ako ani možné prekročenie miery nezamestnanosti 14 %. Na udržanie miery nezamestnanosti pod 14 % nepochybne pomohol rýchlejší hospodársky rast, ako sa predpokladalo. Chcem poznamenať, že vďaka tomu sa výdavky jednotlivých rozpočtových kapitol udržali na predpokladanej nominálnej, ale i reálnej úrovni. Už v marci 1995 sme však hodnotili výdavkovú stranu rozpočtu ako reštriktívnu. Rok 1995 sa charakterizoval vládnymi predstaviteľmi ako úsporný rok. No v roku 1995 sa dosiahli najlepšie hospodárske výsledky, ktoré, ako je už zrejmé, sa nebudú opakovať v takom rozsahu v roku 1996 a pravdepodobne budú výrazne horšie v roku 1997. Fakt, že vyššia dynamika slovenského hospodárstva sa neodrazila viac na výdavkoch štátneho rozpočtu, je síce pozitívny z hľadiska znižovania deficitu štátneho rozpočtu, nie však z hľadiska hospodárskeho a sociálneho rozvoja slovenskej spoločnosti. Tretia poznámka sa dotýka štátneho rozpočtu ako nástroja sociálnej politiky. Položme si otázku, do akej miery bol štátny rozpočet nástrojom sociálnej politiky štátu. Pripomeňme si, že prírastok tzv. sociálnych výdavkov v roku 1995 na zvýšenie dôchodkov a zvýšenie nemocenského bol hradený v plnom rozsahu z iných zdrojov ako zo štátneho rozpočtu. Bol hradený zo zvýšeného odvodu zamestnancov a zamestnávateľov do poistných fondov Sociálnej poisťovne, ktorý kopíroval rast priemernej mzdy, a preto i pri zvýšení výdavkov Sociálna poisťovňa skončila v roku 1995 s prebytkom. Zvýšenie minimálnej mzdy, ktoré sa vďaka ľudomilnému návrhu predsedu Združenia robotníkov Slovenska odložilo o celý štvrťrok, nestálo už štátny rozpočet nič. Zachovali sa povinné odvody zo štátneho rozpočtu do poisťovní na pôvodnej nezvýšenej úrovni. Možno teda povedať, že s výnimkou zvýšených výdavkov na detské prídavky, ktoré sa hradili zo štátneho rozpočtu, štátny rozpočet nerealizoval zámery sociálnej politiky vlády z vlastných zdrojov, naopak, znížené zákonné odvody do Všeobecnej zdravotnej poisťovne na úrovni 13,7 % iba z 54 % minimálnej mzdy mali za následok, ako sme predpokladali, vznik deficitu Všeobecnej zdravotnej poisťovne, ktorý dosiahol 1,840 mld korún. Ak sa v najvydarenejšom roku do takej miery šetrí na zdraví, neprimerane i na školstve, vede, sociálnych výdavkoch, ako to bude vyzerať v rokoch menej priaznivých? Uveďme to na číslach. Výdavky štátneho rozpočtu v roku 1995 vzrástli na 102,4 %. Pri raste príjmov štátneho rozpočtu 111,4 %, v absolútnych číslach oproti rozpočtu 1995 rast príjmov predstavuje 16,164 mld korún <note>na porovnanie s rokom 1994 je to prírastok 26,943 mld korún</note>. Na druhej strane spoločenské služby a činnosti pre obyvateľstvo, t. j. výdavky na školstvo, kultúru, zdravotníctvo a sociálne zabezpečenie, vzrástli oproti rozpočtu o 1,67 mld korún, t. j. prekročili predpoklad iba o 3,6 %. Znamená to, že zdroje do zdravotníctva, školstva, vedeckého a inovačného rozvoja, ktoré nemožno pokladať za spotrebu, ale za investície, ktoré by mali priniesť vysokú mieru zhodnotenia, podstatne nevzrástli. Pár slov o štátnom rozpočte ako nástroji hospodárskej politiky vlády. Dosť analogicky je možné argumentovať aj pri tzv. rozvojových výdavkoch štátu, ktoré odrážajú priority hospodárskej politiky štátu. Napríklad na podporu rozvoja malého a stredného podnikania sa do tzv. podporného úverového fondu rovnako ako v roku 1994 poskytlo 200 mil. korún. Tieto zdroje sa však poskytli až v IV. štvrťroku 1995, t.j. v priebehu roka 1995 neprinášali podporu malým a stredným podnikateľom. Podobne podpora exportu sa už tradične redukuje na 200-miliónovú podporu pre spoločnosť na poistenie exportu. Ani v roku 1995 štát nezareagoval na finančnú reštrukturalizáciu bánk. Ani v roku 1995 sa nepodporila investičná klíma, napríklad čiastočnou odpočítateľnosťou investícii zo zisku, s výnimkou - ako nás ubezpečil pán minister financií už pri novelizácii zákona o dani z príjmov - pretrvávajúcej praxe odpočítateľnosti investícií hradených z výnosov a odpočítateľných z kúpnej ceny pre nadobúdateľov v priamych predajoch. Rozvoj malého a stredného podnikania, podpora exportu, konsolidácia bankového sektora, atraktívna investičná klíma - to by mali byť priority vládnej hospodárskej politiky. Možno je to tak na papieri, no adekvátnu podporu v rozpočte tieto priority nenachádzajú. Dotknem sa ešte jednej veľmi dôležitej a dlhodobo zanedbávanej sféry - regionálnej politiky. Pán minister, vysvetlite, prosím, spôsob použitia zdrojov určených na zabezpečenie cieľov regionálnej politiky vo výške 63,3 mil., ktoré podľa štátneho záverečného účtu smerovali do Úradu pre stratégiu, rozvoj a vedu. Ako s nimi úrad nakladal? Chcem sa ešte dotknúť rozpočtových právomocí vlády. Rozpočet na rok 1995 mimoriadne zvýšil pôsobnosť vlády pri upravovaní záväzných limitov a okrem toho jej dal právomoc poskytovať štátne záruky až do výšky 40 % rozpočtových príjmov. Naplnenie tohto limitu, tak ako sme argumentovali v rozprave pri schvaľovaní štátneho rozpočtu na rok 1995, predstavuje pre štátny rozpočet značné riziko. Pozrime sa napríklad na to, ako bolo nutné uhradiť záväzky štátu v prípade neplnenia záväzkov Calexu, a. s., ktoré, prirodzene, znamenajú značnú záťaž pre štátny rozpočet v tomto roku. Je skutočne možné predpokladať, že pri výdavkoch, s ktorými sa počíta v nasledujúcich rokoch, z ktorých značnú časť nepochybne bude musieť garantovať štátny rozpočet, riziká štátneho rozpočtu výrazne vzrastú. Chcem len upozorniť na to, že vláda skrátením predpokladanej doby na rozvoj diaľničnej výstavby, s ktorým sa rátalo pôvodne o 15 rokov dlhším, predpokladá do roku 2005 uvoľniť viac ako 145 mld korún. Som presvedčená, že práve značná časť z týchto prostriedkov bude musieť byť krytá garanciami štátneho rozpočtu. Prirodzene, zvyšuje to riziká štátneho rozpočtu, nechcem sa teraz dotknúť aj rizík, ktoré súvisia s prehrievaním slovenského hospodárstva, ktoré už dnes spôsobuje pomerne závažné ťažkosti Národnej banke Slovenska. Závažnejšie je to, že sa odrážajú aj na určitej potrebe reštrikcie v menovej sfére, ktorá sa odrazí na zdraženej ponuke úverov v slovenskom hospodárstve. Na záver chcem povedať, že Strana demokratickej ľavice pri schvaľovaní zákona o štátnom rozpočte nepodporila zámery štátneho rozpočtu na rok 1995. Argumenty, ktoré sme vtedy priniesli, sa do značnej miery, aj keď nie stopercentne, naplnili. Nemáme preto dôvod podporiť uznesenie Národnej rady o štátnom záverečnom účte za rok 1995. Ďakujem vám za pozornosť.</seg>
            </u>
            <kinesic type="applause">
               <desc>Potlesk.</desc>
            </kinesic>
            <u xml:id="ParlaMint-SK_1996-06-19-t1m16.u852" who="#MariánAndel.1950" ana="#chair">
               <seg xml:id="ParlaMint-SK_1996-06-19-t1m16.u852.p1">Ďakujem, pani kolegyňa. V rozprave ďalej vystúpi poslanec Košnár a pripraví sa pán poslanec Sopko.</seg>
            </u>
            <u xml:id="ParlaMint-SK_1996-06-19-t1m16.u853" who="#JozefKošnár.1933" ana="#regular">
               <seg xml:id="ParlaMint-SK_1996-06-19-t1m16.u853.p1">Vážený pán predsedajúci, vážený pán podpredseda vlády, kolegyne, kolegovia, dámy a páni, v správe k štátnemu záverečnému účtu, ale aj v expozé pána podpredsedu vlády a ministra financií sa rozsiahla pasáž, a celkom zaslúžene, venovala charakteristike ekonomického vývoja v minulom roku. Je to celkom správne, pretože rozpočtové hospodárenie mimo celkového rámca ekonomického pohybu charakterizovaného takými ukazovateľmi, ako sú uvedené aj v správe, by asi nebolo dostatočne preukazné a nevedeli by sme ho zasadiť do správneho rámca. Makroekonomický vývoj v roku 1995 sa označuje za veľmi pozitívny, pričom toto hodnotenie, ako sa už o tom hovorilo, sa opiera predovšetkým o štatisticky priaznivejší vývoj, najmä rastu hrubého domáceho produktu, a nižšieho, výrazne nižšieho rozpočtového schodku oproti východiskám zabudovaným v štátnom rozpočte na rok 1995. Samozrejme, lepšie výsledky radi vítame a oceňujeme, ale nenazdávam sa, že by bolo namieste ich preceňovať, alebo že by bolo správne, aby si ich niekto akokoľvek privlastňoval. Hlbšia analýza ekonomického vývoja v roku 1995 relativizuje totiž úspešnosť hospodárskeho vývoja v roku 1995 i hospodárskej politiky vlády a ukazuje obmedzenú platnosť pozitív rozpočtovej a finančnej politiky. Porovnávanie ukazovateľov za rok 1994 a 1995, ktoré má charakterizovať trend oživenia, je porovnávaním, ktoré má obmedzenú vypovedaciu schopnosť, predovšetkým povedzme len z dvoch dôvodov: 1. že východisková základňa, ku ktorej počítame percentuálne nárasty hrubého domáceho produktu, je veľmi nízka a ani v roku 1996, ani v roku 1997 povedzme v tomto ukazovateli sa nedostaneme na úroveň, na akej sme boli v roku 1989; 2. štruktúra hrubého domáceho produktu je štruktúrou, ktorá ukazuje, že sme v reštrukturalizácii ekonomiky neurobili dosť preto, aby sa tento trend stabilizoval. Vážené dámy a páni, hospodársky zázrak sa teda nekoná a obávam sa, že slovenský kocúr nedorastie na rozmery stredoeurópskeho tigra, a ak bude pokračovať taký hospodársky vývoj, aký naznačili už záverečné fázy roku 1995, mám na zreteli zvrat vo vývoji obchodnej bilancie, a aký sa potvrdzuje výsledkami za prvých 5 či 6 mesiacov tohto roku, obávam sa, že naďalej bude naháňať myšky v poloprázdnej komore. Chcem teda povedať, že pri všetkej spokojnosti s úspešnosťou aktivít, ktoré sú opísané, nemôžeme upadať do sebauspokojenia. Zvlášť v rozpočtovom hospodárení v minulom roku boli niektoré faktory, ktoré sú neopakovateľné a ktoré majú obmedzenú platnosť. Takým príjmovým faktorom bolo napríklad prekročenie výnosu dane z pridanej hodnoty o viac ako 9 miliárd korún, na ktorý mali vplyv v podstate neopakovateľné faktory, a nedaňové príjmy, ktoré boli prekročené o 10 mld korún, veľký podiel na nich má ďalší neopakovateľný faktor, a to je vyrovnanie clearingového zúčtovania platobného styku s Českou republikou. Už sa tu spomínalo nenaplnenie príjmov zo spotrebných daní len na 78,6 %, čo, mimochodom, v absolútnych číslach je o 1 mld korún menší výnos, ako bol v roku 1994, a z hľadiska rozpočtových zámerov je to výpadok zhruba 5 mld korún. Zvlášť kriticky hodnotí vývoj a stav nedoplatkov na daniach, úľav a odkladov aj správa alebo stanovisko Najvyššieho kontrolného úradu. Nejde len o to, že výsledná suma ku koncu roku 1995 dosahuje veľmi vysokú úroveň 19,5 mld, ale ide aj o to, že tieto nedoplatky od začiatku roku 1995 majú narastajúci charakter. Napríklad nedoplatky odpísané pre nevymožiteľnosť tvorili 7 % celkových nedoplatkov, viac ako 1 300 mil. korún a nevymožiteľné nedoplatky dosiahli k 31. 12. viac ako 2,6 mld korún, čo je 13,7 % zo sumy evidovaných nedoplatkov. Nazdávam sa, že aj to potvrdzuje ešte stále neuspokojivú efektívnosť správy daní a že je tu široké pole pôsobenia na jej zvýšenie. Pokiaľ ide o prekročenie výdavkov, na prekročení sa, prirodzene, podieľalo viacero kapitol rozdielnou mierou a rozdielnou váhou. Z percentuálneho hľadiska napríklad Úrad vlády prekročil rozpočtované výdavky svojej kapitoly o 83 %, Ministerstvo financií o 61 %, Slovenská televízia na 411 %, i keď nejde o sumy, ktoré by mali rád miliárd, predsa len aj toto prekračovanie výdavkov naznačuje a potvrdzuje, že v rozpočtovom hospodárení sa forsírovali tie priority vládnej politiky, ktoré boli zabudované už pri konštrukcii štátneho rozpočtu na rok 1995. Prekročili sa aj výdavky niektorých ďalších kapitol, aj zo sektoru školstva, zdravotníctva, práce, sociálnych vecí atď., pravda, pri niektorých kapitolách to nebolo z rozpočtových, ale z mimorozpočtových zdrojov. A pokiaľ ide o výdavky dlhovej služby, ktoré tvoria najväčšiu výdavkovú položku štátneho rozpočtu <note>viac ako 24 mld korún</note>, prirodzene, je to bremeno, ktoré veľmi silne zaťažuje a ešte bude zaťažovať aj v budúcnosti štátne rozpočtové hospodárenie Slovenskej republiky. Ak sa tu hovorilo o tom, že došlo k výraznej zmene v zmysle pozície vlády voči Národnej banke Slovenska a voči iným subjektom, tak súčasne treba povedať, že finančná pozícia vládneho sektoru sa zhoršila, keď štátne finančné aktíva vzrástli o 1 600 mil., ale štátne finančné pasíva o 4 560 mil. korún. Veľký rozsah podľa toho, čo sa udáva v stanovisku Najvyššieho kontrolného úradu, mali v uplynulom roku rozpočtové opatrenia vlády, ktoré sa dotýkali sumy viac ako 10 mld korún. Nazdávam sa, že pri tvorbe rozpočtu na rok 1997 by bolo potrebné aj túto okolnosť zvážiť a prípadne dať do súladu alebo urobiť aj príslušné úpravy v zákone o rozpočtových pravidlách. Vážené dámy a páni, hospodárenie s prostriedkami štátneho rozpočtu v uplynulom roku sprevádzal rad nedostatkov, na ktoré poukázala aj Správa o výsledkoch kontrolnej činnosti Najvyššieho kontrolného úradu za uplynulý rok, ktorú sme prerokúvali v máji tohto roku. Je tam preukázaná nedostatočná rozpočtová disciplína, porušovanie predpisov o hospodárení s rozpočtovými prostriedkami, nedostatočné vymáhanie pohľadávok, ba i porušovanie, nedodržiavanie zákonov o rozpočtových pravidlách a podobne. Nazdávam sa, že by bolo užitočné, keby sa v budúcnosti správa Najvyššieho kontrolného úradu, ktorú jej predpisuje zákon o Najvyššom kontrolnom úrade - o jeho činnosti v uplynulom roku, predkladala parlamentu súbežne so štátnym záverečným účtom za uplynulý rok, to znamená, že je potrebné dosiahnuť stav, aby sa parlamentu predkladal návrh štátneho záverečného účtu skôr, ako je to v tomto roku, pretože poznatky Najvyššieho kontrolného úradu uvedené v tejto správe, prirodzene, upadajú do zabudnutia a Najvyšší kontrolný orgán ich nemôže a ani nechce uvádzať v takej podrobnosti vo svojom stanovisku k návrhu štátneho záverečného účtu. Je to teda podnet na takú úpravu a koordináciu termínov predkladania navzájom veľmi úzko spätých materiálov, ktorý by mohol zlepšiť našu kontrolnú činnosť, ktorá je jednou z významných činností parlamentu. A po druhé mi dovoľte, aby som navrhol doplnok do uznesenia Národnej rady Slovenskej republiky, a to v tom zmysle, že Národná rada Slovenskej republiky žiada vládu Slovenskej republiky predložiť návrh zákona o štátnom rozpočte Slovenskej republiky na rok 1997 do konca októbra 1996. Ďakujem za pozornosť.</seg>
            </u>
            <kinesic type="applause">
               <desc>Potlesk.</desc>
            </kinesic>
            <u xml:id="ParlaMint-SK_1996-06-19-t1m16.u854" who="#MariánAndel.1950" ana="#chair">
               <seg xml:id="ParlaMint-SK_1996-06-19-t1m16.u854.p1">Ďakujem, pán kolega. S faktickou poznámkou sa prihlásil pán poslanec Lysák.</seg>
            </u>
            <u xml:id="ParlaMint-SK_1996-06-19-t1m16.u855" who="#LadislavLysák.1933" ana="#regular">
               <seg xml:id="ParlaMint-SK_1996-06-19-t1m16.u855.p1">Ďakujem, pán predsedajúci. Vážim si niektoré prístupy kolegu Košnára, najmä vtedy, keď sú vecné. Ale iste sa nepohnevá, keď ten jeho kocúr, neviem prečo navliekaný na našu hlavu, je mu taký nesympatický. Mne je nesympatickejší ten kocúr, ktorý je na nábreží Dunaja, pretože si myslím, že ten tigrí skok slovenskej ekonomiky tu bol a je. Hádam sa zhodneme v tom, že tu bola degradácia ekonomiky konverziou, degradáciou zbrojného priemyslu na 10 %, aby to isté vyrábali iní, tí, ktorí to spôsobili, a ďalšie faktory, a myslím si, že si zasluhuje ocenenie, že Slovensko dosahuje tú dynamiku, ktorú dosahuje. A ak vážený pán kolega dovolí, kolegyne a kolegovia, nejde o ocenenie. Myslím si, že práve toto hodnotenie, kde by sme, samozrejme, radi vítali ďalších predstaviteľov vlády, je vhodné práve na to, aby sme posudzovali reálnosť postupov, ktoré vláda volí a ktoré sa ukázali racionálne. Myslím si zase, že nemusíme byť v tomto prípade skromní. Hádam aj za prispenia niektorých návrhov, ktoré sa zrodili v tejto poslaneckej snemovni, Slovensko dobré výsledky dosiahlo. Teda ešte raz, výsledky neoceňujeme preto, aby sme ich maľovali, ale preto, aby sme vedeli ďalej stavať racionálne programy.</seg>
            </u>
            <u xml:id="ParlaMint-SK_1996-06-19-t1m16.u856" who="#MariánAndel.1950" ana="#chair">
               <seg xml:id="ParlaMint-SK_1996-06-19-t1m16.u856.p1">Ďakujem, pán kolega. V rozprave ďalej vystúpi pán poslanec Sopko a pripraví sa pán poslanec Baránik.</seg>
            </u>
            <u xml:id="ParlaMint-SK_1996-06-19-t1m16.u857" who="#ViliamSopko.1948" ana="#regular">
               <seg xml:id="ParlaMint-SK_1996-06-19-t1m16.u857.p1">Vážený pán predsedajúci, vážený pán podpredseda vlády Slovenskej republiky, vážená Národná rada, kolegyne a kolegovia poslanci, ekonomický vývoj Slovenskej republiky v roku 1995 v oblasti finančnej, hospodárskej aj rozpočtovej politiky bol v porovnaní na rozpočtové parametre pozitívny, tak v makroekonomických ukazovateľoch, ako aj v rozpočtovej sfére. Priaznivé hodnotenie makroekonomického vývoja Slovenskej republiky v roku 1995 sa opieralo o štatisticky priaznivejší vývoj rastu hrubého domáceho produktu, miery inflácie, miery nezamestnanosti a rozpočtového schodku oproti východiskám zabudovaným v štátnom rozpočte na rok 1995. Hlbším rozborom sa dá však vysledovať aj viacero negatívnych skutočností, ktoré pôsobili na dosiahnuté výsledky v roku 1995 alebo budú pôsobiť aj v ďalších rokoch, a o týchto chcem hovoriť. Jednou z nich je nesúlad rastu produktivity práce z hrubého domáceho produktu v bežných cenách oproti rastu priemernej nominálnej mesačnej mzdy. Zaostávanie rastu produktivity práce oproti rastu priemernej nominálnej mzdy o 0,2 bodu je dlhodobo neudržateľné. Priemerná miera nezamestnanosti v roku 1995 dosiahla 13,8 % a počet nezamestnaných v absolútnom vyjadrení dosiahol 350 tisíc osôb. V porovnaní s rokom 1994 to bol pozitívny vývoj. Iný pohľad na úroveň tohto ukazovateľa dostaneme, ak stav nezamestnanosti dáme do súvislosti s poskytovaním sociálnych dávok poberateľom z radov nezamestnaných. Ku koncu roku 1995 bolo na obvodných úradoch evidovaných 275 tisíc poberateľov dávok sociálnej starostlivosti, z tohto počtu tvorili nezamestnaní poberatelia vyše 147 tisíc osôb, čo predstavuje 53,5 % z celkového počtu. Zaujímavý je aj údaj, že až 73,5 %, to znamená 2 168 mil. Sk z dávok sociálnej starostlivosti bolo vyplatených nezamestnaným občanom, ktorí po skončení lehoty určenej na poskytovanie podpory v nezamestnanosti splnili podmienky na poskytovanie dávok sociálnej starostlivosti. Vážené dámy, vážení páni, je relatívne jedno, z akých zdrojov je nezamestnaný platený, pretože tak zdroj štátneho rozpočtu, ako aj Fond zamestnanosti tvoria občania, resp. podnikateľská sféra. Problém je o to naliehavejší, že sociálna situácia rodín s nezaopatrenými deťmi sa zhoršuje a až 53,5 %, to znamená viac ako polovica dávok má dlhodobý charakter. Aj predstih priemernej mzdy pred produktivitou práce signalizuje, že existuje sociálna zamestnanosť, ktorú budú riešiť zamestnávatelia na úkor znižovania pracovníkov. Príkladom toho je napríklad aj problém Dubnice nad Váhom, ktorý to potvrdzuje. Iný pohľad na štátny záverečný účet - zlepšené saldo štátneho rozpočtu za rok 1995 vo forme zníženia plánovaného schodku o 12 701 mil. Sk je na jednej strane dôsledok priaznivých výsledkov v plnení daní a dobrých makroekonomických výsledkov, ale na druhej strane je to dôsledok neočakávaných zdrojov, resp. úspor výdavkov. V príjmovej sfére mám na mysli príjmy z vyrovnávania zostatku clearingového účtu platobného styku s Českou republikou, ktoré Česká republika uhradila v mesiaci decembri v objeme 2 757 mil. Sk. A rovnako doplnkové príjmy, ktoré vo forme zahraničných grantov, vo forme rôznych darov, dotácií zo štátnych fondov zlepšili príjmovú časť rozpočtu o 4 376 mil. Sk. Z tohto objemu by bolo vhodné poznať výšku zahraničných grantov a aj cieľ, ktorý tieto granty podporovali. Na preplnenie príjmovej stránky štátneho rozpočtu rovnako prispeli aj príjmy zinkasované za pokuty, penále, sankcie a úroky z oneskoreného platenia cla, ktoré predstavujú výšku 2 284 mil. Sk. Na druhej strane v zdrojovej časti sú príjmy, kde nebol splnený rozpočtový zámer. Ide predovšetkým o spotrebné dane, kde je výpad 5 400 mil. korún, o doplatky priamych daní - výpad 1 664 mil. korún, a deblokácia pohľadávok, kde je výpad 1 500 mil. korún. Nespokojnosť treba vyjadriť aj so stavom nedoplatkov, ktoré oproti roku 1994 narástli o 4 800 mil. korún a celkove dosiahli takmer 19,5 mld korún. Z tejto čiastky do rozpočtu nebude uhradených minimálne 2 675 mil. korún, ktoré sú odpísané alebo sú hodnotené ako nevymožiteľné. Aké sú perspektívy, že najväčší dlžníci so sumou nad 50 mil. korún svoj dlh splatia, s istotou nemôžu potvrdiť ani sami správcovia dane. Pokiaľ ide o výdavkovú časť štátneho rozpočtu, hovoriť o určitej miere reštrikcie vo výdavkovej časti rozpočtu, hovoriť o problémoch s nedostatkom zdrojov v oblasti školstva, zdravotníctva, ale aj iných úsekov by bolo nosením dreva do lesa. Ponechám túto oblasť na kolegov. Na záver chcem však upozorniť, že pri schvaľovaní rozpočtu sa veľmi intenzívne diskutovalo o výške podielových daní pre obce aj o potrebe ich navýšenia z dôvodu veľkej napätosti medzi zdrojmi a potrebami samospráv. Plnenie rozpočtu tento argument podporuje, pretože obce v roku 1995 prijali vo forme úverov, vo forme vydaní obligácií 3 504 mil. slovenských korún. Tieto cudzie zdroje tvoria až 15,7 % z celkových príjmov a až 18,6 % z celkových výdavkov. A k zadlženosti obcí je potrebné pripočítať aj úvery a obligácie z minulých rokov. Vážené kolegyne, vážení kolegovia, pre všetkých, ktorí sú neprajníkmi samospráv, ktorí nedoprajú mestám a obciam to potrebné a základné, čo potrebujú, chcem zvýrazniť, že tento vývoj je dlhodobo neudržateľný, pričom rok 1996 zadlženosť len prehĺbi. Na porovnanie, a prosím, napíšte si aj ďalšie dva údaje, uvádzam, že schodok štátneho rozpočtu za rok 1995 v porovnaní na celkové príjmy predstavuje len 5,1 % a na celkové výdavky 4,8 %. Tak ak si to porovnáme s tým prvým 18,6 % a 15,7 %, jednoznačne z toho vyplýva, že zadlženosť obcí narastá oveľa rýchlejšie ako zadlženosť štátu. To by sme si mali všetci s plnou zodpovednosťou uvedomiť. Ďakujem za pozornosť.</seg>
            </u>
            <kinesic type="applause">
               <desc>Potlesk.</desc>
            </kinesic>
            <u xml:id="ParlaMint-SK_1996-06-19-t1m16.u858" who="#MariánAndel.1950" ana="#chair">
               <seg xml:id="ParlaMint-SK_1996-06-19-t1m16.u858.p1">Ďakujem, pán kolega. V rozprave ďalej vystúpi pán poslanec Baránik a pripraví sa pán poslanec Pavol Delinga.</seg>
            </u>
            <u xml:id="ParlaMint-SK_1996-06-19-t1m16.u859" who="#MichalBaránik.1928" ana="#regular">
               <seg xml:id="ParlaMint-SK_1996-06-19-t1m16.u859.p1">Vážený pán podpredseda Národnej rady, vážený pán podpredseda vlády, vážené dámy a páni, vážení hostia, prerokovanie návrhu štátneho záverečného účtu v Národnej rade Slovenskej republiky sa už tradične stalo formou bilancovania výsledkov rozpočtovej politiky štátu v predchádzajúcom roku. V skutočnosti pri prerokovaní sa nebilancujú len výsledky rozpočtovej politiky, ale celej hospodárskej politiky, ktorej súčasťou je rozpočtová politika. Najdôležitejším nástrojom rozpočtovej politiky je štátny rozpočet. Pri hodnotení výsledkov uplynulého roku treba konštatovať, že rozpočtová politika prispela k formovaniu trhového prostredia a stabilizácii daňovej sústavy. Formovanie trhového prostredia sa významne podieľalo na dosiahnutých hospodárskych výsledkoch, ktoré vyjadruje rast hrubého domáceho produktu, pokles miery inflácie, pokles nezamestnanosti, zlepšenie situácie v príjmoch obyvateľstva, v raste spotreby, v raste devízových rezerv, vo zvýšenej dôvere obyvateľstva v domácu menu a podobne. Stabilizácia daňovej sústavy sa prejavila v raste daňových príjmov a poklese daňových únikov, aj keď súčasne sú uvedomované rozsiahle daňové nedoplatky, približne v rozsahu 20 mld Sk. Ide o problém, ktorý sa vlečie už niekoľko rokov. Úctu k daňovým povinnostiam vo vyspelých trhových ekonomikách pestujú aj školskou výchovou, dodržiavaním morálnych a etických princípov v podnikaní a ich verejnou kontrolou. Významnú úlohu tu hrá aj fungujúce konkurenčné prostredie, ktoré je u nás ešte len v plienkach. K parametrom, ktoré charakterizujú úspešnosť rozpočtovej politiky, patrí prírastok rozpočtových príjmov oproti schválenému rozpočtu vo výške 146,4 mld Sk, o 16 mld 737 mil. Sk, ktoré boli vyššie, takže celkové príjmy dosiahli výšku 163 mld korún. Rozpočtové výdavky boli vyššie o 4,036 mld korún a dosiahli výšku 171 mld korún. V dôsledku uvedeného vývoja príjmov a výdavkov došlo k zníženiu schodku zo schváleného objemu 21 mld na 8 299 mil. korún. Rozdiel medzi schváleným schodkom a skutočnosťou je 12,7 mld korún. Daňové príjmy vzrástli o 6,4 mld korún, ich vývoj ovplyvnil hlavne rast dane z pridanej hodnoty o 9,1 mld korún, dane z príjmov fyzických osôb o 1,5 mld korún a pokles spotrebnej dane o 5,4 mld korún oproti predpokladu v schválenom rozpočte. Daňové príjmy sa podieľali na celkových príjmoch štátneho rozpočtu 80,7 %. Pozitívny trend vývoja daňových príjmov sa prejavoval v priebehu celého roka. Vývoj daňových príjmov priaznivo ovplyvnil rast hrubého domáceho produktu, ktorý našiel odraz v raste dane z pridanej hodnoty a dane z príjmov fyzických osôb. Rast dovozu tiež pozitívne ovplyvnil vývoj dane z pridanej hodnoty inkasovanej colnými úradmi. Tento priaznivý trend podporilo aj dôslednejšie vykonávanie správy a kontroly dane daňovými a colnými orgánmi, ako aj opatrenia prijaté Ministerstvom financií Slovenskej republiky. Daňová sústava uplatňovaná od 1. 1. 1993 sa postupne stabilizuje. Postupne si ju osvojujú tak podnikateľské subjekty, ako aj daňové a colné orgány. Nepriaznivo na tento pozitívny vývoj pôsobí neskúsenosť časti podnikateľskej sféry, ktorá si osvojila prax ignorovania daňových povinností. Prejavuje sa to v nepriznávaní daní hlavne malými podnikateľskými subjektmi, ktoré často nedodržujú ani povinnosť viesť evidenciu o príjmoch a výdavkoch. Zabúdajú na to, že daňový systém je neoblomný, mnohí z nich na to prídu až po rokoch, ale môže sa to pre nich skončiť veľmi nepríjemne. Na základe trojročných skúseností možno konštatovať, že nová daňová sústava pozitívne vplýva na úroveň a účinnosť rozpočtovej politiky. Osvedčuje sa hlavne daň z pridanej hodnoty. Zložitý mechanizmus dane neumožňuje, aby túto daň odvádzal jednotlivo každý konečný spotrebiteľ, preto v zásade platiteľmi tejto dane sú ekonomické subjekty, ktoré tovary a služby dodávajú a ktoré inkasujú od príjemcov daň ako súčasť ceny tovarov a služieb. Podnikateľské subjekty potom v zákonom stanovenej lehote daňovú povinnosť vyrovnávajú so štátnym rozpočtom. Daň z pridanej hodnoty nezaťažuje majetok ani dôchodok platiteľa, lebo platiteľ má nárok na odpočet dane v prípade nákupu tovaru alebo služieb, ak boli zaťažené daňou a kúpil ich za účelom podnikania. Teda vtedy, ak takýto nákup platiteľ nepoužije na konečnú spotrebu. Daň z pridanej hodnoty je daňou, ktorá sa vyznačuje vysokým stupňom daňovej spravodlivosti, nakoľko nerozlišuje, či ide o spotrebiteľa, podnikateľa, združenie alebo štát. Daňové bremeno je pre všetkých rovnaké, ak tovar alebo služby, ktoré nakúpili, použijú na konečnú spotrebu. Z hľadiska pohľadu štátu a jeho zámerov v hospodárskej politike daň z pridanej hodnoty v plnej miere umožňuje realizovať jej stimulačné, resp. antistimulačné opatrenia v spotrebe určitých druhov tovarov a služieb. Nedosahovanie predpokladaného objemu spotrebnej dane svedčí o skutočnosti, že buď sa nedarí odhadnúť rozsah jej zdrojov, hlavne v prípade spotrebnej dane z liehu a liehovín, alebo dochádza v priebehu rozpočtového roku k významnejším štrukturálnym zmenám v objeme spotreby tovarov zaťažených spotrebnou daňou. Prekročenie rozpočtových príjmov umožnilo popri znížení rozpočtového schodku zabezpečiť v rozpočte nezohľadnené potreby najmä v rezorte školstva, zdravotníctva, dopravy, pôšt a telekomunikácií, ako aj potreby nových rozpočtových kapitol rezortu ministerstva výstavby a verejných prác a úradu pre stratégiu a rozvoj spoločnosti, vedy a techniky. Neinvestičné rozpočtové výdavky sa použili na zabezpečenie všetkých funkcií štátu a ústavou garantovaných spoločenských potrieb. Boli stanovené tak, že sa v ich objeme uvažovalo s racionálnym využitím pri plnení úloh rezortov. Tento prístup bol úplne správny a potrebný, lebo štátna správa napriek obmedzeným prostriedkom, ktorými disponuje, je vzhľadom na rozsah rozpočtových príjmov relatívne nákladná. Regulovanie výdavkov je síce mimoriadne potrebné, ale samo osebe funkčnosť funkcií štátu ešte nezvyšuje. Tu pôsobí len nepriamo, pozvoľne a účinnosť sa prejaví dlhodobo. Limitované zdroje vyžadujú ráznejší prístup, ktorý by vychádzal z rýchlejšieho postupu transformácie hlavne tých rezortov, ktoré sú zamerané na ovplyvňovanie vývoja ekonomiky a sociálnej sféry. Tento problém je v súvislosti s bilancovaním štátneho záverečného účtu okrajový, ale treba na jeho naliehavosť upozorňovať. Zmena vlastníckych vzťahov a na jej základoch sa formujúca trhová ekonomika kladie nároky na reformu štátnej správy a iné fungovanie rezortov, ktorých právomoc sa presúva do sféry nepriameho riadenia a metodického usmerňovania aj legislatívneho zabezpečovania ovplyvňovaných procesov. Váha priameho riadenia sa rapídne znižuje. Z toho vyplýva, že rastú kvalitatívne nároky na ústredné orgány, úmerne postupu transformácie. Kapitálové výdavky sa skladali z troch zložiek - z investičných výdavkov rozpočtových organizácií, investičných príspevkov príspevkovým a podobným organizáciám, investičných dotácií podnikateľskému sektoru. Celkový objem kapitálových výdavkov v objeme 15,2 mld korún prevýšil rozpočet o 4,1 mld korún a to bola jedna z položiek, kde sa najvýznamnejšie usmernili zvýšené príjmy. Toto prekročenie umožnili zvýšené príjmy štátneho rozpočtu, ako aj úsilie o zvýšenie financovania investícií doplnkovými rozpočtovými zdrojmi. Investičnými výdavkami v úhrnnej sume 8,6 mld korún sa financovali potreby investičnej výstavby ústredných orgánov a nimi riadených rozpočtových organizácií vrátane menovitých akcií a systémových investícií. Uprednostnili sa potreby rozostavaných stavieb a úloh súvisiacich s novými kompetenciami ústredných orgánov. Na príspevky príspevkovým a podobným organizáciám sa poskytli prostriedky v sume 4,1 mld korún, z čoho príspevkové organizácie získali 3,2 mld korún. Z kapitoly Všeobecnej pokladničnej správy sa financovalo splácanie zahračného kapitálového úveru pre ministerstvo zdravotníctva v objeme 773,9 miliónov korún. Investičné dotácie podnikateľským subjektom v objeme 2,4 mld korún sa poskytli z kapitoly ministerstva hospodárstva, ministerstva dopravy, pôšt a telekomunikácií a ministerstva pôdohospodárstva a Všeobecnej pokladničnej správy. Podľa druhého členenia sa výdavky delili na údržbu a opravy v objeme 2,3 mld, materiálové 5,8 mld, služby a výdavky nevýrobnej povahy, to je najsilnejšia položka, 66,7 mld korún, cestovné 0,3 mld korún, mzdové prostriedky 18,8 mld korún, dávky sociálneho zabezpečenia 20,9 mld korún, investičné 15,2 mld korún, príspevkovým organizáciám 25,6 mld korún a neinvestičné dotácie príspevkovým organizáciám 14,3 mld korún. Použité mzdové prostriedky umožnili pre 216 786 zamestnancov rozpočtových organizácií vrátane ústredných orgánov zabezpečiť priemernú mzdu v objeme 7 067 korún, čo predstavuje nárast oproti úvahe rozpočtu na rok 1995 o 8,1 %. Je to, úprimne povedané, veľmi nízka úroveň. Relatívne málo prostriedkov sa použilo na financovanie vedy a techniky - 1,3 mld korún. Z toho sa financovala prevádzka rozpočtových organizácií, výskumnej a vývojovej základne, výdavky na štátne objednávky vedy a techniky riešené v podnikateľskej sfére a príspevkových organizáciách. Aj keď rozpočtové hospodárenie umožnilo znížiť schodok štátneho rozpočtu z 21 mld na 8,3 mld, napriek tomu dosiahnutý schodok prispel k zvýšeniu štátnej zadlženosti, ktorá sa v roku 1995 zvýšila o 4,4 mld korún a dosiahla celkovú výšku 134,8 mld korún. Napriek absolútnemu rastu zadlženosti jej podiel na objeme hrubého domáceho produktu oproti roku 1994 poklesol z 29,56 na 26,4 %, čím sa znížil o 3,52 bodu. Výsledky rozpočtového hospodárenia za rok 1994 sú veľmi pozitívne. Skúsenosti, ktoré sa na základe toho získali, sa len v obmedzenej miere dajú využiť v riadení rozpočtovej politiky roku 1996, ale v plnom rozsahu sa dajú využiť pri príprave rozpočtu na rok 1997. Pri globálnom hodnotení hospodárskych výsledkov roku 1995 sa poukazuje na to, že makroekonomické parametre vývoja ekonomiky sú priaznivé, ale v rovnakej miere sa to neprejavilo v mikroekonomike. Hlavne, že to nepocítil radový občan. V tejto argumentácii ide, klausovsky povedané, "o veľké nedorozumenie". Rast hrubého domáceho produktu v stálych cenách v objeme 7,4 % je skutočne veľký úspech ekonomiky. To nemôže nikto poprieť. Vo vyspelých ekonomikách sa rast hrubého domáceho produktu pohybuje v intervale 2 až 4 %, len ojedinele vyššie. V našom prípade sa ekonomika zotavuje z hlbokého poklesu. Napriek rýchlemu rastu má však veľké rezervy v nevyužitom potenciáli pracovných síl, výrobných kapacít, ale hlavne invencií kvalifikovaných pracovníkov, ktorí získavajú cenné skúsenosti z fungovania trhovej ekonomiky a pôsobenia trhových vzťahov vo formujúcom sa konkurenčnom prostredí. Ak sa uvedené štyri potenciály náležite využijú, úspech v roku 1995 sa môže nielen opakovať, ale aj zvýšiť. Ako je to v mikroekonomike? Ak by sme chceli mechanicky aplikovať makroekonomické podmienky do mikroekonomiky a hlavne do príjmov obyvateľstva, tak musíme počítať s výraznou diferenciáciou. O úspech makroekonomiky sa pričinila skupina výrazne úspešných firiem. V príjmoch majiteľov a zamestnancov týchto firiem sa to prejavilo. Veď rast miezd v úspešných firmách sa pohyboval okolo 20 %. A to je už čo povedať. V ostatných menej úspešných firmách bol rast príjmov okolo 10 %. V neúspešných 0 až 10 %, čo pri raste inflácie 7,2 % znamenalo pokles reálnych príjmov pracovníkov takých firiem. Reálne príjmy mierne vzrástli dôchodcom. Občania odkázaní na sociálne dávky zostali nominálne na predchádzajúcej úrovni, ale reálne sa ich príjmy znížili. Proces výraznej diferenciácie je všeobecne zato nespravodlivý, ale je to charakteristická črta trhovej ekonomiky. V žiadnom prípade nemožno zazlievať rast príjmov tým, ktorí sú úspešní. Sú ťahúňmi ekonomiky. Ich finančné ohodnotenie je úmerné hospodárskym výsledkom. Ale ako ďalej? Vo všeobecnej polohe je recept do budúcnosti jednoduchý - zvýšiť objem hrubého domáceho produktu, zvýšiť efektívnosť produkcie a služieb, zhospodárniť výrobu a služby. Ale ako to dosiahnuť? Rastom konkurenčnej schopnosti produkcie, rastom technických, úžitkových a kvalitatívnych parametrov výrobkov a služieb. Čo na to potrebujeme? Viac investovať, zavádzať špičkové technológie, vyššie oceniť živú prácu zvýšeným odmeňovaním tých, ktorí sa rozhodujúcou mierou pričiňujú o úspech, hlavne projektantov, konštruktérov, návrhárov, technológov, pracovníkov marketingu a podobne. Výsledkom úsilia budú vyššie ceny produkcie, vyšší objem hrubého domáceho produktu, vyššie zdroje štátneho rozpočtu, ktoré umožnia posilniť rozvojovú a sociálnu funkciu štátneho rozpočtu. Ako realizovať uvedené všeobecné pravdy, je mimoriadne náročný problém, ale nie neriešiteľný. Treba využiť na to intelektuálny potenciál časti teoretického frontu praktikov, ktorí sú výnimoční a schopní manažéri a organizátori. Bilancovanie výsledkov rozpočtovej politiky je dôvodom na kritický pohľad späť, ktorý by mal predstavovať zdroj informácií na hľadanie východiska do pripravovaného rozpočtového obdobia. Kľúčovými problémami sú: - ako zvýšiť zdroje, - ako racionálnejšie využiť súčasný rozsah výdavkov, - ale hlavne - ako využiť prírastok zdrojov. Pri takto postavenom probléme musíme vychádzať z priorít rozpočtovej politiky. K určujúcim prioritám patrí: - rast príjmov štátneho rozpočtu cez rast hrubého domáceho produktu - zníženie daňového zaťaženia podnikateľskej sféry a obyvateľstva. Na rok 1996 boli prijaté opatrenia na zníženie dane z pridanej hodnoty plošne o 2 % a pri vybraných tovaroch preradením časti tovarov a služieb do zníženej sadzby 6 %. Ako sa táto skutočnosť prejavila v zdrojoch štátneho rozpočtu, zatiaľ nevieme. Mala sa tiež prejaviť v poklese ceny. Informácie nie sú povzbudivé. Dosah na ekonomický rast bude možné posúdiť až pri hodnotení ročných výsledkov. Rast hrubého domáceho produktu mali priamo ovplyvniť investičné výdavky. Ich objem na tento rok sa zvýšil o 4 mld. Je to málo, alebo dosť? Rozhodne málo. Výdavky štátneho rozpočtu, či už neinvestičné, alebo kapitálové, majú multiplikačný efekt. Ten sa podľa predbežných informácií prejavuje v raste spotreby obyvateľstva, ktorá v tomto roku priaznivo ovplyvňuje rast hrubého domáceho produktu, a to je výsledok minuloročnej úspešnej rozpočtovej politiky. Súčasná situácia v príjmoch a výdavkoch štátneho rozpočtu neumožňuje výraznejšiu angažovanosť zdrojov štátneho rozpočtu na financovanie rozvojových a štrukturálnych projektov, ktoré by zásadne proefektívne ovplyvnili vývoj ekonomiky. Zatiaľ nepoznáme nijaký takýto projekt. Absentujú nové invencie. Nedarí sa oživiť zdecimovanú výrobno-vývojovú základňu. Aj keď sa v tomto rozpočtovom roku zvýšili prostriedky pre Slovenskú akadémiu vied, neušli sa pre vysoké školy. Aplikovaný výskum túžobne čaká, že podnikateľská sféra konečne pochopí, že bez nových invencií sa žiadne štrukturálne zmeny nedajú realizovať a následne sa nedá zvýšiť konkurenčná schopnosť našej produkcie. Filozofia, že sa budeme opierať o komparatívnu výhodu založenú na lacnej živej práci, sa končí. Narazila na hranice sociálneho zmieru. Situácia - hlavne v textilnom priemysle, kde sú najnižšie mzdy - je naďalej neúnosná. Hľadanie východiska v práci, v mzde je len východisko z núdze. Nie je to perspektívne a koncepčné riešenie. Zo štátneho rozpočtu plynú relatívne rozsiahle prostriedky ako dotácie do poľnohospodárstva. O správnosti tohto kroku nemožno pochybovať. Ale treba sa zamyslieť nad tým, že štát dotuje poľnohospodársku prvovýrobu, ale efekt z toho pre spoločnosť nie je primeraný. Vyplýva to z toho, že nie je finančne prepojený celý reprodukčný proces. Takto časť efektu z toho plynúca uniká. Treba kriticky hodnotiť licenčnú politiku ministerstva hospodárstva a ministerstva pôdohospodárstva, ktoré často vydávajú licencie v rozpore so spoločenskými záujmami. Aj keď zdroje štátneho rozpočtu umožnili rast príjmov zamestnancov ústredných orgánov, rozpočtových a príspevkových organizácií a štátnych orgánov vrátane škôl a nemocníc, treba povedať, že tento rast bol veľmi nízky. Z tohto pohľadu je obzvlášť neadekvátna situácia v zdravotníctve a školstve. Preto treba uvítať zvýšenie platov, ktoré sa v súčasnosti realizuje. Výbor pre financie, rozpočet a menu uskutoční poslanecký prieskum v záujme poznania detailnej situácie, ako je to možné, že do zdravotníctva plynie v tomto roku o 5,3 mld korún viac ako v roku 1995, a v platoch lekárov štátnych zdravotníckych zariadení sa to výraznejšie neprejavuje alebo ak áno, tak len v minimálnom rozsahu. Podobná situácia je aj v školstve. Riešenie problémov zdravotníctva a školstva je o to naliehavejšie, že základným rozvojovým potenciálom našej ekonomiky je človek. Škola ho pripravuje na výkon jeho životného pôsobenia a zdravotníctvo vytvára na to predpoklady v období prípravy a ďalej počas celého života. Pre hospodársku, ale aj rozpočtovú politiku je to mimoriadne naliehavý problém, riešením ktorého bude aj kladné vnímanie rozpočtovej politiky značnej časti našej populácie. Revolučne sa uvedené problémy riešiť nedajú. A ak by sa na to pristúpilo, nebolo by to ani koncepčné, ani optimálne. Vážené dámy poslankyne, vážení páni poslanci, dovoľte mi, aby som uviedol niekoľko poznámok k doterajšej rozprave. Predchádzajúca vláda navrhla výnos dane z pridanej hodnoty na rok 1995 nižší, aká bola skutočnosť v roku 1994. To svedčí, že odhad vývoja hrubého domáceho produktu a DPH nebol reálny. Reálnejšie to odhadla súčasná vláda, preto jej patrí uznanie. Nedomnievam sa, že by nám v súčasnosti hrozilo prehriatie ekonomiky. K tomuto javu dochádza vtedy, keď ekonomika využije všetky svoje potenciálne zdroje. Naša ekonomika je od toho ešte veľmi ďaleko. Preto nemusíme mať z toho obavu. Problém vzťahu produktivity práce a miezd nie je u nás nový. V minulom období bol stále pertraktovaný a nedarilo sa ho riešiť. Aj v tomto období by bolo iste optimálne, keby sa mzdy vyvíjali v súlade s vývojom produktivity práce, to znamená, že je z teoretického hľadiska žiaduce, aby bol predstih produktivity práce. Ale priznám sa úprimne, že v tejto etape nepovažujem predstih rastu miezd pred produktivitou práce za nejaký nebezpečný vývojový trend. Keď som pôsobil ako predseda dozornej rady, všade som presadil to, aby došlo k výraznému zvýšeniu miezd, hlavne v tých odvetviach, kde sú mzdy na veľmi nízkej úrovni. Ide o textilný priemysel, elektrotechnický priemysel atď. Som presvedčený, že zamestnanci týchto podnikov sú takejto politike povďační a zaviazaní. Domnievam sa, že v niektorých prípadoch napriek hospodárskym výsledkom je žiaduce, aby nedochádzalo k sociálnym rozporom v dôsledku nedocenenia významu miezd, niekedy aj na úkor hospodárskych výsledkov. Ale tým sa rieši ďalší koncepčný problém, ktorý môže významne ovplyvniť budúci vývoj našej ekonomiky, lebo jednak nedochádza k úniku pracovnej sily, pretože predpokladáme, že v najbližšom období dôjde k vzrastu efektívnosti v týchto podnikoch, kde je v súčasnosti horšia situácia, a následne k oživeniu ekonomiky. Myslím si, že práve tí, ku ktorým sa takto ich manažment zachová, si dokážu zvážiť takýto prístup a oceniť svojou vernosťou vo vzťahu k podniku. Vážené dámy a páni, vzhľadom na to, že hospodárske výsledky v minulom roku boli mimoriadne priaznivé, žiadam vás, aby ste uznesenie, ktoré je navrhnuté, prijali a akceptovali. Ďakujem za pozornosť.</seg>
            </u>
            <u xml:id="ParlaMint-SK_1996-06-19-t1m16.u860" who="#MariánAndel.1950" ana="#chair">
               <seg xml:id="ParlaMint-SK_1996-06-19-t1m16.u860.p1">Ďakujem, pán poslanec. Ďalej v rozprave vystúpi pán poslanec Delinga. Vážené kolegyne, kolegovia, samozrejme, nemám právo obmedzovať čas vášho vystupovania v rozprave, ale priemer našich diskusných príspevkov je 22 minút na jedného prednášajúceho. Myslím si, že je racionálnejšie, keď niečo povieme za 10 minút, totiž aj my to dokážeme lepšie vnímať. Nech sa páči, pán poslanec Delinga. Pripraví sa poslanec Zoltán Boros.</seg>
            </u>
            <u xml:id="ParlaMint-SK_1996-06-19-t1m16.u861" who="#PavelDelinga.1939" ana="#regular">
               <seg xml:id="ParlaMint-SK_1996-06-19-t1m16.u861.p1">Vážený pán predseda Národnej rady, vážený pán predsedajúci, vážený pán podpredseda vlády, kolegyne poslankyne, kolegovia poslanci, prerokúvanie štátneho záverečného účtu v takých výsledkoch, aké sú predložené a dosiahnuté, je iste veľmi významná, vážna vec a môžeme povedať, že aj trošku potešujúca. Ale pre nás poľnohospodárov za tejto polohy predsa len musíme povedať, že nie je až tak celkom adekvátne radostná. Predsa len za uplynulý rok neboli výsledky, ktoré sa čakali, tak markantne dosiahnuté a aj štátny rozpočet, ktorý dal zo svojej kapsy to, čo predpokladal a čo sa vyčerpalo, samozrejme, nedodal ešte to, o čo sme žiadali v Národnej rade. A z toho pohľadu, ako to tu uviedol aj pán podpredseda vlády, predsa len musíme, aj keď sme súčasťou vládnej koalície, k niektorým veciam zaujať meritórne a dá sa povedať, trošku spravodlivejšie stanovisko. Chcem rozobrať niektoré otázky dosahu štátneho rozpočtu a vôbec výsledkov v poľnohospodárstve. Nepochybne sú tu zjavné pozitíva, ktoré sa odvíjajú od koncepcie vlády a agrárnej politiky, ktorá bola schválená v roku 1993 aj v Národnej rade a ktorá sa realizovala počas troch rokov jednak v legislatíve, vo finančných opatreniach, v obchodných opatreniach, ale aj v organizačných opatreniach a vlastne potvrdila to aj nadpolovičná väčšina poľnohospodárskych podnikov hospodáriacich na pôde, teda podnikateľských subjektov, ktoré dosiahli v uplynulom roku zisk. Ale tento zisk im ešte nedáva plné predpoklady na to, aby mohli z neho v podstate robiť rozšírenú reprodukciu. Medzi pozitíva doterajšieho pôsobenia agrárnej politiky možno zaradiť zastavenie rozpadu funkčných veľkovýrobných štruktúr, spomalenie útlmu výroby a stabilizáciu stavov hospodárskych zvierat. Ďalej je to dostatok potravín na našom trhu, samozrejme, aj niektorých prebytkov, ktoré sa potom za účinnej pomoci proexportných dotácií vyvezú, aj keď niektoré dosť nekontrolovane, na čo sa tu už poukázalo. O čo sú lepšie výsledky v roku 1995 ako v roku 1994? Konečná poľnohospodárska produkcia dosiahla v roku 1995 hodnotu 43,9 mld Sk v bežných cenách a v porovnaní s predchádzajúcim rokom vzrástla o 3 %. Rastlinná produkcia sa na tomto výsledku podieľa 39 %, živočíšna produkcia 61 %. Situácia odráža rozdielne tempo rastu cien rastlinných a živočíšnych produktov. Hrubá pridaná hodnota v trhových cenách vo výške 13,9 mld korún zostala oproti predchádzajúcemu roku takmer nezmenená v dôsledku rovnakého tempa rastu konečnej produkcie a hlavne medzispotreby. Hrubý domáci produkt v poľnohospodárskej prvovýrobe dosiahol 518 mld korún a pri nezmenenej hodnote hrubej pridanej hodnoty v trhových cenách znamená nárast hrubého domáceho produktu v trhových cenách o necelé percento. Pokiaľ hodnotíme doplatok subvencií na poľnohospodársku prvovýrobu, hlavne z dotačných zdrojov na krytie nákladov na výrobné faktory, môžeme povedať, že oproti roku 1994 sa ich účinnosť zvýšila o 17 % a dane, ktoré boli viazané na produkciu, sa zvýšili o 14 %. Čiže ide tu o pozitívne saldo pomeru medzi dotačnou politikou a medzi daňovou politikou. Zvýšením investičných aktivít vzrástol objem odpisov asi o 9 % a pomer čistej pridanej hodnoty k hrubej pridanej hodnote v trhových cenách sa zmenil o 2 %. Hovoril som predtým o 1 %, teraz to spresním, o 2 %. Ale aj napriek týmto ukazovateľom treba povedať, že situácia v poľnohospodárstve ešte zostáva zložitá a že v niektorých regiónoch, najmä v niektorých podnikateľských subjektoch, je dokonca aj zlá, pretože plošný tlak, ktorý tu je hlavne cez cenovú oblasť, kde sa naďalej otvorili cenové nožnice v tom pohľade, že ceny vstupov do poľnohospodárskej prvovýroby vzrástli v uplynulom roku zhruba osempercentným nárastom, ale ceny výstupov, to znamená poľnohospodárskej produkcie, vzrástli len trojpercentným rastom. Čiže celkove tu došlo k zníženiu cenovej úhrady nákladov v poľnohospodárskej prvovýrobe o 1,4 mld korún. V tejto súvislosti si treba uvedomiť, že podstatné zvýšenie nákupných cien poľnohospodárskych produktov na úrovni rastúcich vstupov by spôsobilo následné zvýšenie cien potravín, a to si iste neželáme. Doteraz sme svedkami toho, že zvýšenie cien poľnohospodárskych výrobkov sa niekoľkonásobne prenáša do cien jednak spracovateľov, ale predovšetkým do výstupných cien v obchode. V roku 1995 sa táto situácia zopakovala v podstate 3,6-krát. Drahé potraviny sa zatiaľ nevyrábajú a nevytvárajú v poľnohospodárstve, ale sa vyrábajú a v cenovom reťazci predávajú v podstate v maloobchodnom predaji, teda v obchodoch. V daňovej politike v uplynulom roku poľnohospodárstvo hlavne v oblasti spotrebnej dane zaťažovala spotrebná daň z palív a mazív zhruba vo výške 1 mld, a teda to opatrenie, ktoré sa prijalo na úrovni štátneho rozpočtu tohto roku, a potom v premietnutí cez rezortné orgány, treba hodnotiť už v tomto roku, pochopiteľne, pozitívne. Naďalej zostáva negatívnym javom v poľnohospodárstve nedostatok finančného kapitálu na prevádzkové a investičné účely. Uvedená situácia sa prejavuje v tom, že v prevádzkovej sfére narastajú finančné záväzky poľnohospodárov voči dodávateľským organizáciám a zhoršuje sa likvidita podnikateľských subjektov. Záväzky v poľnohospodárstve trojnásobne prevyšujú pohľadávky. V investičnej sfére to spôsobuje zaostávanie reprodukcie technickej vybavenosti. Dokumentuje sa to aj tým, že poľnohospodárstvo sa podieľa na celkových investíciách 4,2 %, ale na tvorbe hrubého domáceho produktu v minulom roku 5,6 %. V tom vidieť, že masa prostriedkov na rozšírenú reprodukciu je skutočne malá. Nedostatočnosť finančných zdrojov v poľnohospodárstve sa prejavuje aj v mzdovej disparite. Poľnohospodárstvo pri dynamickejšom raste produktivity práce, ako je to v ostatných odvetviach ekonomickej činnosti národného hospodárstva, nevytvára dostatok zdrojov na udržanie dôchodkovej primeranosti pracovných príjmov v porovnaní s jej vývojom v ostatných odvetviach národného hospodárstva. Ide tu len o 80-percentnú paritu, čo sa skutočne môže odzrkadliť v ďalšom vývoji v konkurenčnej schopnosti poľnohospodárskej výroby. Je teda nereálne predpokladať, že by sa poľnohospodárstvo mohlo bez pomoci štátu zaobísť aj v budúcnosti a že by bolo naďalej schopné tlmiť finančné tlaky a v doterajšej miere rozvíjať značnú, povedal by som, svoju kapitalizáciu. To je osobitná oblasť sama osebe. Teraz chcem povedať niečo o tom, o čom sa tu dnes pri prerokúvaní štátneho záverečného účtu hovorilo. Predovšetkým o tom, že v poľnohospodárstve skutočne za minulý rok bol dosah nepriaznivých podmienok a živelných pohrôm značný a viditeľný. To, že sme sa s tým v Národnej rade zaoberali veľmi vážne a pozitívne, nás nemôže, samozrejme, v žiadnom prípade doviesť k takému koncu, že by sa tento výpadok v poľnohospodárstve mal nahradiť zo zdrojov, ktoré sú komerčného charakteru a ktoré sa predkladajú aj nám do Národnej rady v takej polohe, že zostatky fondov, to znamená požičaných peňazí na obrat trhu od komerčných bánk za úrok, by sa mal prejaviť tým, že by sa mali nahradiť škody v poľnohospodárstve. A preto aj výbor pre pôdohospodárstvo jednoznačne posudzoval túto situáciu v takom pohľade a prenáša to do uznesenia, ktoré je v spoločnej správe aj v uznesení z tohto pléna pri prerokúvaní tejto otázky, aby sa vláda touto situáciou skutočne vážne zaoberala. Chcem povedať pánu podpredsedovi vlády, že prostriedky, ktoré zostali na účtoch ku koncu roku, sú prostriedky skutočne nie štátneho rozpočtu, aj keď sú to štátne fondy, pretože tieto prostriedky boli požičané od bánk a prísuny štátnych prostriedkov zo zdrojov štátneho rozpočtu, ktoré sa udieľajú pravidelne, mesačne alebo štvrťročne, sa v podstate míňajú na zabezpečovanie úloh štátnych fondov s tým, že štátne fondy nie sú ziskové organizácie, to znamená, že ťažko by sa dalo využiť to, aby sa využil zákon 303/1995 Z. z. o štátnom rozpočte, ktorý v § 5 hovorí, že Národná rada môže pri schvaľovaní štátneho záverečného účtu určiť štátnemu fondu odvod do štátneho rozpočtu najviac do výšky dotácie zo štátneho rozpočtu. No keby toto Národná rada teraz uskutočnila, tak v podstate by do štátneho rozpočtu fondy odviedli cudzie zdroje, komerčné zdroje, ktoré sú z obratu prostriedkov na činnosť týchto fondov a ktoré môže fond použiť, tak ako sa hovorí v ostatných odsekoch tohto zákona, len na tie účely, o ktorých hovorí tento zákon. Samozrejme, štátne prostriedky v štátnom rozpočte by asi štát potom použil na niečo celkom iné. Takže touto alternatívou asi cesta nevedie. Vedie skutočne asi tak, že ak nie je možné a vláda nenájde zdroje, budeme musieť túto situáciu aj tu v Národnej rade posúdiť cez problematiku čerpania štátneho rozpočtu na rok 1996. Na záver chcem podotknúť, že aj napriek tomu, že poľnohospodárstvo zo snaženia, z dobrých výsledkov v uplynulom roku neobišlo takpovediac úplne nasucho, ale že tam zostali odkryté rezervy, aj napriek tomu podporia poslanci Roľníckej strany Slovenska štátny záverečný účet s tým, že vláda sa s touto úlohou vyrovná. Ďakujem pekne za pozornosť.</seg>
            </u>
            <u xml:id="ParlaMint-SK_1996-06-19-t1m16.u862" who="#MariánAndel.1950" ana="#chair">
               <seg xml:id="ParlaMint-SK_1996-06-19-t1m16.u862.p1">Ďakujem, pán kolega. V rozprave ďalej vystúpi pán Zoltán Boros a pripraví sa pán Filkus. Faktická poznámka? Nech sa páči, pán predseda.</seg>
            </u>
            <u xml:id="ParlaMint-SK_1996-06-19-t1m16.u863" who="#MiroslavMaxon.1951" ana="#regular">
               <seg xml:id="ParlaMint-SK_1996-06-19-t1m16.u863.p1">Ďakujem pekne, pán predsedajúci. Odporúčam, aby ste v tejto chvíli vyhlásili desaťminútovú prestávku a pokračovali sme v tom v prípade, keď prezentáciou zistíte, že snemovňa je uznášaniaschopná. Ďakujem.</seg>
            </u>
            <u xml:id="ParlaMint-SK_1996-06-19-t1m16.u864" who="#MariánAndel.1950" ana="#chair">
               <seg xml:id="ParlaMint-SK_1996-06-19-t1m16.u864.p1">Pán kolega, pokiaľ je rozprava, nemusíme sa prezentovať, či sme, alebo nie sme uznášaniaschopní. Tento akt musíme vykonať vtedy, keď ideme hlasovať. Pán kolega Boros, nech sa páči. Samozrejme, pán predseda, ak minimálne dva poslanecké kluby požiadajú o desaťminútovú prestávku, ako je zvyklosťou, budem to rešpektovať.</seg>
            </u>
            <u xml:id="ParlaMint-SK_1996-06-19-t1m16.u865" who="#ZoltánBoros.1945" ana="#regular">
               <seg xml:id="ParlaMint-SK_1996-06-19-t1m16.u865.p1">Ďakujem pekne. Vážený pán predsedajúci, vážený pán minister, vážené kolegyne a kolegovia, chcem sa stručne zamerať na kapitolu pôdohospodárstva. Mrzí ma, že po preštudovaní kapitoly ministerstva pôdohospodárstva nie je možné zastávať niektoré optimistické tvrdenia, že naše poľnohospodárstvo sa už odrazilo od dna priepasti a je na najlepšej ceste k všeobecnej prosperite. Tento erárny optimizmus je založený na chabej argumentácii, že hospodársky výsledok podnikateľských subjektov rezortu vykazuje v porovnaní s rokom 1994 určité zlepšenie. Pravda, aj s tým zlepšením uzavreli poľnohospodárske podniky rok 1995 so značnou, vyše 2,8-miliardovou stratou. Pravdou sú aj ďalšie závažné fakty, ktoré dávajú dôvod na hlboké zamyslenie nielen pracovníkom ministerstva pôdohospodárstva, ale celej vláde Slovenskej republiky. Hneď na úvod chcem poznamenať, že často to vyzerá, možno je to môj mylný dojem, akoby ministerstvo pôdohospodárstva bolo postavené do úlohy štatistu, ktorý je v množstve problémov národného hospodárstva odsunutý na úplný koniec radu čakajúcich. A takéto zaradenie rezortu, ktorý je vo vládnom programe hrdo pasovaný za jeden z troch pilierov národného hospodárstva, je prinajmenšom nespravodlivé. Ale aby ste ma správne chápali, ani na chvíľu si nemyslím, že by samotný rezort nemal prvoradú zodpovednosť za chod a stav pôdohospodárstva. Takže keď nemienime sami seba, zároveň poľnohospodárov a všetkých občanov tejto krajiny klamať, treba konštatovať, že rozbor za rok 1995 odhaľuje zreteľne kritickú situáciu tohto nosného odvetvia. Isteže, okrem mnohých subjektívnych príčin majú na tom podiel aj niektoré objektívne. Dovoľte mi poukázať na niektoré z týchto príčin. Prvá súvisí s už spomínanou "radostnou" správou, že v hospodárskom roku 1995 poľnohospodárske podniky vyprodukovali iba 2,8-miliardovú stratu. Tu sa žiada ozrejmiť, že za uvedené zníženie straty vďačíme nie rastu ekonomickej výkonnosti, ale zníženiu úrokových sadzieb a nezdravému vynútenému šetreniu na vlastných nákladoch. Celková ekonomická výkonnosť poľnohospodárstva totiž naďalej klesá, platobná neschopnosť narastá. Hmotný investičný majetok klesol napríklad o 1,3 mld slovenských korún, rezervy cca o 30 % a prvovýrobcovia sú nútení naďalej znižovať náklady tam, kde sa to v budúcnosti dvojnásobne vypomstí. Mám na mysli napríklad šetrenie na živinách, na komplexnej ochrane rastlín, na údržbe a obnove strojového parku, kde hrozí bezprostredný technický kolaps, alebo aj na mzdách, ktoré dosahujú ledva 80 % priemeru. A keď porovnáme pohľadávky vo výške 8,5 mld korún so záväzkami, ktoré predstavujú sumu až 11,7 mld korún, je jasné, že doteraz možno neviditeľná vnútorná zadlženosť má rozmer, ktorý sa skôr či neskôr musí prejaviť zničujúco. Rezort pôdohospodárstva nutne potrebuje reálne finančné prostriedky a nie nikdy nesplnené sľuby, ako je to napríklad v prípade živelných pohrôm z roku 1995, keď z pôvodne vyčíslenej sumy škôd cca 1,3 mld korún na základe uznesenia Národnej rady z 11. decembra 1995 malo byť uvoľnených ešte do konca minulého roka aspoň tých minimálnych 500 mil. korún. Odzneli rôzne sľuby a uistenia, no smutná skutočnosť je nezmenená. Dodnes, a už vlastne píšeme II. polrok 1996, sa nenašiel ani halier v štátnom rozpočte. Odôvodnenia tejto nuly sú rozmanité až smiešne. Počnúc sľubmi úradov, cez clearingový účet a končiac tým, že vláda posúdila tento - myslím správny krok parlamentu - ako protiústavný. Zostáva mi ako večnému optimistovi veriť v písmo na strane 18 "nebolo zatiaľ realizované", že sa to azda do konca niektorého roka, možno tohto tisícročia, aj podarí. Nechcem byť zbytočne ironický, ale takéto zaobchádzanie s našimi poľnohospodármi je ponižujúce, škodlivé a neprípustné. Neverím, že by sme takto chceli naše poľnohospodárstvo vytrhnúť z biedy a postaviť na roveň všemožne podporovanému poľnohospodárstvu štátov Európskej únie. Neustále omieľame potrebu oživenia rezortu, lenže na to je nutná perspektívna a pevná koncepcia, opora v štátnom rozpočte, zaručená efektívnosť a konkurencieschopnosť, podporujúce dotačné systémy, striktne účelne, a nie protekčne fungujúce fondy a ďalšie. Prečo to všetko hovorím teraz, keď je už vyše polroka po uzávierke minulého roka? Z jednoduchého presvedčenia, že tento štát a jeho vláda vari nebude do nekonečna odsúvať a neriešiť naliehavú problematiku pôdohospodárstva. Predsa nemožno spokojne a nečinne sledovať, že Štátny fond trhovej regulácie nie je schopný plniť svoje poslanie, naopak, objavujú sa podozrenia ohľadne rôznych možností špekulácií. Mohli by sme uviesť viacero príkladov. Jedným z nich je terajší vývoj ceny kŕmnych zmesí alebo nereálne nízke nákupné ceny. Vážené kolegyne, kolegovia, už sme v období tohtoročnej žatvy a okrem nepriaznivých očakávaní úrod sú tu aj vážne systémové poruchy týkajúce sa napríklad trhu obilnín, keď štvrtina očakávanej úrody, cca 800 tisíc ton, nie je zmluvne zabezpečených. A javí sa výpad napríklad asi 100 tisíc ton sladovníckeho jačmeňa a ďalšie. Mohli by sme neúrekom vymenúvať ďalej, jedno je však neodškriepiteľné, že poľnohospodársko-potravinárska obec plným právom požaduje a očakáva nielen neodkladné odškodnenia za rok 1995, ale komplexné riešenie všetkých problémov, ktoré rezort dostali prakticky do bezvýchodiskového stavu. Ďakujem.</seg>
            </u>
            <kinesic type="applause">
               <desc>Potlesk.</desc>
            </kinesic>
            <u xml:id="ParlaMint-SK_1996-06-19-t1m16.u866" who="#MariánAndel.1950" ana="#chair">
               <seg xml:id="ParlaMint-SK_1996-06-19-t1m16.u866.p1">Ďakujem, pán kolega. Dámy a páni, môžeme pokračovať ďalej. V rozprave ďalej vystúpi pán poslanec Filkus, ale predtým s faktickou pripomienkou vystúpi pán poslanec Klein.</seg>
            </u>
            <u xml:id="ParlaMint-SK_1996-06-19-t1m16.u867" who="#JozefKlein.1943" ana="#regular">
               <seg xml:id="ParlaMint-SK_1996-06-19-t1m16.u867.p1">Ďakujem za slovo, pán predsedajúci. Som sklamaný, že poľnohospodári nedostali 500 mil. a chcem len zdôrazniť niektoré čísla. Priemerná mesačná mzda v poľnohospodárstve v roku 1995 vzrástla o 647 korún, čo predstavuje nárast o 12,48 %. V celom hospodárstve vzrástla o 901 korún, čo je 14,3 %. Z toho vyplýva, že je to najnižší prírastok miezd, a to aj napriek tomu, zdôrazňujem, že produktivita práce v poľnohospodárstve rástla o 16,74 %, dynamickejšie ako v ostatných odvetviach, kde rast bol len 14,6 %. Čiže keď porovnávame produktivitu a mzdy, v čom je neúspech poľnohospodárstva? Neúspech je asi v tom, keď sledujeme index cien výrobcov, považujem rok 1989 za 100, tak priemysel spolu je index 269,1 %, výroba potravín a nápojov 251,9 %, spracovanie tabaku <note>bavili sme sa o reklame</note> index 858,1 %, výroba ropných produktov index 385,6 %, výroba chemikálií, ktoré poľnohospodári potrebujú, index 263,9 %, ale index cien poľnohospodárstva spolu je len 144,9 %. Dokonca za obdobie prvého štvrťroku 1996 v porovnaní s rokom 1995 je index len 97,1 %, čiže naše ceny poklesli. Vidím tu riešenie len vo výške dotácií, tak ako som žiadal vo výbore pre pôdohospodárstvo, keď sa tvoril rozpočet, vo výške 7,9 mld <note>lebo je to na základe miery inflácie - keď porovnávame mieru inflácie v rokoch 1992 až 1995 je okolo 38 % - čiže je to len normálny nárast</note>, alebo potom svetové ceny potravín. Ďakujem.</seg>
            </u>
            <u xml:id="ParlaMint-SK_1996-06-19-t1m16.u868" who="#MariánAndel.1950" ana="#chair">
               <seg xml:id="ParlaMint-SK_1996-06-19-t1m16.u868.p1">Ďakujem. Ako som povedal, v rozprave vystúpi pán poslanec Filkus a pripraví sa pán poslanec Vaškovič.</seg>
            </u>
            <u xml:id="ParlaMint-SK_1996-06-19-t1m16.u869" who="#RudolfFilkus.1927" ana="#regular">
               <seg xml:id="ParlaMint-SK_1996-06-19-t1m16.u869.p1">Vážený pán podpredseda vlády, vážený predsedajúci, kolegyne, kolegovia, prerokúvame návrh štátneho záverečného účtu. Myslím si, že to je hlavným predmetom, a dovoľte mi, aby som sa s vami podelil o niektoré súvislosti, ktoré z tohto návrhu štátneho záverečného účtu vyplývajú a ktoré sú, myslím si, vhodné na to, aby sme si ich všimli. Chcem hovoriť k makro, mikro súvislostiam, stručne k výdavkom, veľmi stručne k príjmom a potom, samozrejme, ako opozičný politik, chcem aj povedať niečo o možnej alternatíve, ktorú by bola opozícia možno využila, keby bola bývala na mieste vládnej koalície. To sa sluší, patrí a to sa všade v parlamente robí. K tomu prvému. Prostredie, z ktorého vychádza, a východisko, ktoré si zobralo za svoje ministerstvo financií, ale aj ostatné rezorty, je prostredie, ktoré hovorí o tom, že makroekonomické veličiny sa veľmi priaznivo vyvíjali, ale mikroprostredie prebiehalo pomalším transformačným procesom. S týmto nemožno celkom súhlasiť. Prečo? Pretože makrovýsledky vždy budú také, ako sa hospodári na mikroúrovni. To znamená, že keby bolo mikro išlo pomalšie, tak by išlo aj makro pomalšie. Opačný vzťah neexistuje, tento vzťah medzi makrom a mikrom je jednoznačne odvodený z toho, ako sa správa mikrosféra, z toho sú potom dobré alebo horšie makroekonomické veličiny. Samozrejme, že v tejto súvislosti možno hovoriť o pomalšom transformačnom procese alebo kontinuite transformačného procesu vôbec, ale to platí tak pre prostredie v makro, ako aj mikro. Poznámka k príjmom štátneho rozpočtu. Fakt je ten, že 16,67 mld je pekný balík peňazí, ktorý sa objavil v príjmoch navyše, ale treba vedieť, že prevažovali, a to už mnohí tu spomenuli, nie daňové príjmy, ale nedaňové príjmy <note>10 mld korún</note>. Tie sa už nebudú opakovať v najbližších obdobiach tak jednorazovo ako v roku 1995. O tom sme už tiež hovorili a je zbytočné znovu sa k tomu vracať. Treba mať len reálne okuliare a reálnu pozíciu, že sú to situácie, výsledky, ktoré sa tak ľahko opakovať nebudú. Pokiaľ ide o výdavky, zastavil by som sa pri nich trošku dlhšie. Ak ste si všimli správu Najvyššieho kontrolného úradu, prípadne správu z mája 1995, môžete prísť k takýmto záverom: Keď si zoberiete kapitálové výdavky a najmä investičné výdavky rozpočtovej sféry, zistíte, že sa prekročili skoro o 4 mld korún. Pôvodne, citujem zo správy Najvyššieho kontrolného úradu na strane 23, "investičné výdavky rozpočtovej sféry boli určené sumou 4 807 mil., skutočne realizované v sume 8 638 mil". To by, samozrejme, nebola chyba, keby sme efektívnou investičnou výstavbou pristupovali k oživeniu, a keď si pozorne prečítate od kapitoly ministerstva obrany cez kapitolu ministerstva financií, vnútra, ministerstva dopravy, pôšt, spravodlivosti, hmotných rezerv, prídete na to, že všetky tieto rezorty porušili zákon 263/1993 o verejnom obstarávaní. A to nie sú haliere, to sú milióny, vážení. Včera sme sa tu pri prerokúvaní zákona o reklame oduševňovali, jeden druhého sme presviedčali a, chvalabohu, že sa to podarilo aj pánu podpredsedovi Andelovi, aj vám, pán predseda Maxon, že peniaze z reklamy idú aj pre šport a kultúru atď., že sú potrebné. Najvyšší kontrolný úrad v správe z mája 1996 uvádzal, že konkrétne 500 mil. korún sa použilo, zneužilo vo vzťahu k zákonu 263, ale nikto doteraz na to nereaguje. Nič sa nedeje. Keď sme dali návrh, aby to dostalo nejakú koncovku, pretože v správe boli už aj námety na trestné konania, keď sme dali námety pre Generálnu prokuratúru, viete, že to hlasovaním v Národnej rade neprešlo. No a toto pôjde naďalej touto cestou? Napríklad ministerstvo dopravy, pôšt a telekomunikácií - porušenie zákona 263 o verejnom obstarávaní u správcu kapitoly vo výške 3,7 mil. Sú aj iné, 3,1 mil., 4 mil. atď. No ale to musí dostať nejakú koncovku. Niekto sa musí spýtať, čo sa s tým stalo. Alebo sa bude ďalej takto šafáriť s prostriedkami štátu? A to súvisí aj s tým, aby príslušný minister tu na pléne Národnej rady tieto súvislosti vysvetlil. Aj minister obrany, aj spravodlivosti, aj ostatní. Prečo sa zákon o verejnom obstarávaní jednoducho neberie do úvahy? No ak je nám to jedno, ak nás to nebolí, tak potom nemusíme ani tu o týchto otázkach diskutovať. A to nie je dobrý smer, v tomto máme rezervy - ako sa zlepšiť. Znovu uplatním apel na Generálnu prokuratúru, na generálneho prokurátora. To je konkrétne zavesené na reálnych súvislostiach, to nie je vymyslené. To je tu a to bolo aj v máji 1996 zverejnené v správe Najvyššieho kontrolného úradu. K alternatíve. Nech mi pán podpredseda vlády a minister financií túto moju ilúziu dovolí, ale je to alternatíva, nie je to len ilúzia. Znižovanie deficitu štátneho rozpočtu určite pôsobí na znižovanie úrokov z pokladničných poukážok, znižovanie štátneho dlhu atď. V roku 1995 sme mali 8,3 mld deficitu. Nič by sa nebolo stalo, keby bol ten deficit o 1 alebo 2 mld vyšší a boli by sme pokryli potreby zdravotníctva, školstva a všetky ostatné nutné potreby, o ktorých sa tak vážne diskutuje. Pri analýze štátneho rozpočtu za rok 1995 aj na základe tejto správy sa ukazuje, že je mimoriadne drahá štátna správa a že dostávame málo peňazí z procesu privatizácie. Rezervy sú teda v znížení výdavkov niektorých častí štátnej správy a vo zvýšení príjmov z procesu privatizácie. Pokiaľ ide o alternatívu opozičného politika, uvádzame možnosť pripustiť zvýšenie deficitu štátneho rozpočtu v prospech riešenia akútnych problémov v školstve a zdravotníctve. Ďakujem vám pekne i pri tomto preriedenom stave, že ste mi venovali pozornosť. Ďakujem.</seg>
            </u>
            <kinesic type="applause">
               <desc>Potlesk.</desc>
            </kinesic>
            <u xml:id="ParlaMint-SK_1996-06-19-t1m16.u870" who="#MariánAndel.1950" ana="#chair">
               <seg xml:id="ParlaMint-SK_1996-06-19-t1m16.u870.p1">Ďakujem, pán kolega. V rozprave ďalej vystúpi pán poslanec Vaškovič a pripraví sa pán poslanec Ftáčnik. <vocal type="noise"><desc>Hlas zo sály.</desc></vocal> Pán kolega, požiadajte o faktickú poznámku, nie sme v stupavskej krčme. Ďakujem.</seg>
            </u>
            <vocal type="laughter">
               <desc>Smiech.</desc>
            </vocal>
            <u xml:id="ParlaMint-SK_1996-06-19-t1m16.u871" who="#ViliamVaškovič.1945" ana="#regular">
               <seg xml:id="ParlaMint-SK_1996-06-19-t1m16.u871.p1">Vážený pán predsedajúci, vážené kolegyne, kolegovia, vážení hostia, pokúsim sa v stručnosti povedať svoj názor na štátny záverečný účet v širších súvislostiach. Veľa predrečníkov hovorilo o vývoji makroekonomických ukazovateľov. Všetci viac-menej uznávame priaznivý vývoj niektorých makroekonomických ukazovateľov, ale zdá sa mi, že v správe je tento vývoj opísaný veľmi ružovými okuliarmi. Myslím si, že sme v časoch transformácie ekonomiky a mali by sme otvorene hovoriť o problémoch, ktoré sú a ktoré nám zanechal minulý režim. Ich riešenie nie je jednoduché, a preto sa netreba hanbiť za problémy, ale naopak, treba o nich diskutovať a hľadať vecné riešenia. O tých najzávažnejších by som preto veľmi stručne pohovoril. Za prvý závažný nedostatok považujem vývoj medzipodnikovej zadlženosti, ktorý začína byť neúnosný. Bankové inštitúcie majú vo svojej štruktúre nezdravé úverové portfólio. Takisto štruktúra úverov sa z časového hľadiska nevyvíja pozitívne, chýbajú nám dlhodobé zdroje. Vedná a inovačná technologická politika prakticky za 6 rokov neexistuje, resp. zdroje, ktoré sa do toho dali, neprinášajú prakticky žiadne efekty. Toto považujem za veľmi nebezpečný signál, pretože ak si niekto myslí, že prejdeme k sofistikovaným výrobám v štruktúre ekonomiky bez pomoci štátu v tejto oblasti, tak je veľký romantik, a čakať na rast produkčnej schopnosti ekonomiky pri takom nízkom investovaní do týchto odvetví je prakticky v budúcnosti nereálne. Vieme, že časový posun z efektov týchto prostriedkov je 5 až 10 rokov, a preto podcenenie tejto oblasti v doterajšom vývoji nás bude, myslím, v budúcnosti stáť veľmi veľa. Ďalej je to veľmi nízky podiel priamych investícií zo zahraničia, čo svedčí o tom, že atraktivita nášho prostredia je veľmi nízka. Daňový systém, žiaľbohu, nepracuje veľmi proinvestične a dúfam, že v septembri nám pán minister predloží nové návrhy, ktoré v tomto duchu začnú predsa len fungovať. Existuje vysoký stupeň kriminalizácie hospodárstva. Začína sa veľmi nebezpečný jav, že neplatiť dane, neplniť záväzky začína byť priam pravidlom, a toto je do budúcnosti tejto ekonomiky veľmi nebezpečné. Samozrejme, nedostatočný posun v štruktúre výroby je predovšetkým preto, že tu vlastne nezačali fungovať inovačné a technologické mechanizmy, a očakávať jednoznačné riešenia len od podnikovej sféry v období, keď veľká časť podnikov bojuje o prežitie bez podpory štátu, je skutočne chiméra. Hlboká stagnácia na kapitálovom trhu neveští do budúcnosti nič dobré, lebo práve odtiaľ sa získavajú dlhodobé zdroje, a nie z bánk. Takisto sa nepodarilo, napriek veľkej snahe vlády, rozbehnúť počas dvoch rokov bytovú výstavbu a existencia nefunkčného zákona o konkurze a vyrovnaní značne deformuje trhové prostredie. Samozrejme, nechcem povedať, že vláda sa nepokúša tieto problémy riešiť - niektoré viacej, niektoré menej. Žiaľbohu, mnohé z tých problémov, o ktorých som hovoril, nemajú ani presvedčivú koncepciu, nie to ešte riešenie v tejto oblasti, a to nedáva dobré predpoklady na rast produkčnej schopnosti ekonomiky v budúcnosti a, samozrejme, aj rast príjmov do štátneho rozpočtu. Vrátim sa k samotnému štátnemu rozpočtu. Myslím si, že deficit štátneho rozpočtu je prijateľný hlavne preto, že sa zvýšili príjmy štátneho rozpočtu o 11,4 %, ale na druhej strane je tu veľmi negatívny vývoj, ktorý je sprevádzaný daňovými nedoplatkami a colnými nedoplatkami, ktoré narástli o 32,3 %. Dalo by sa povedať, že v budúcnosti vzhľadom na vysokú daňovú zaťaženosť máme iba jednu možnosť - znížiť daňovú zaťaženosť a zároveň podstatne sprísniť daňové výbery. Iná cesta na príjmovej stránke prakticky neexistuje. Pokiaľ ide o deficit, už som spomínal, že jeho priaznivý výsledok spočíval jednak v tom, že boli vyššie príjmy, a jednak, ako sa už spomínalo, bolo nižšie plnenie dlhovej služby. Prejdem k výdavkom štátneho rozpočtu, lebo si myslím, že sú tu najväčšie problémy. Zazneli aj hlasy, akoby boli tieto výdavky reštriktívne. Osobne s týmto názorom nesúhlasím. Myslím si, že sledovať trend znižovania deficitov je jediná správna cesta a v tom prípade sa celkový objem výdavkov musí prispôsobovať skôr príjmovej stránke ako želaným výdavkom. Jedinú možnú cestu do budúcnosti vidím v tom, že sa zmení štruktúra výdavkov a štátneho rozpočtu a podstatne sa zefektívnia výnosy z každej koruny vloženej do štátneho rozpočtu. Iná cesta neexistuje. Ak ma niekto o tom presvedčí, tak budem veľmi rád. Čiže jediná cesta je podstatne zvýšiť výnosy alebo efekty z tých prostriedkov, ktoré do tejto výdavkovej oblasti idú, a zmeniť priority výdavkovej časti. Myslím si, že vláda v tejto oblasti jednoducho nepresvedčila o príliš koncepčnom prístupe. Prístup, aký venuje oblasti vzdelávania, ktoré viacerí považujeme - a vo svete sa už dnes investícia do vzdelania pokladá za najlepšiu investíciu do budúcnosti, u nás sa k učiteľskému stavu správame veľmi macošsky - jej etatistický spôsob riadenia školstva neprinesie v budúcnosti nič dobré. Myslím si, že tu treba urobiť razantnú zmenu v prioritách a v budúcom štátnom rozpočte. Ak školstvo nedostane prioritu, tak, vážení, to je po technologickej a inovačnej politike ďalší, druhý prvok, kde si podsekávame produkčnú schopnosť budúcnosti. Odstránenie nedostatkov, ktoré pretrvávajú vo výdavkovej časti, vidím v štyroch oblastiach. V prvom rade je to nedostatočná legislatíva z úrovne Národnej rady, nedostatky ministerstva financií v riadení, tak v nejasných podzákonných normách, v nejasnej metodike a v usmerňovaní a takisto v nedostatočných kontrolných mechanizmoch. Ďalej sú to závažné nedostatky v činnosti inštitúcií podriadených Ministerstvu financií Slovenskej republiky - bohatý materiál nám poskytla správa Najvyššieho kontrolného úradu, nemienim sa o tom podrobnejšie rozširovať, ale je to skutočne veľmi smutné čítanie, a myslím si, že na základe výsledkov tejto správy by vláda mala uskutočniť razantné kroky, jednak pri zostavovaní budúceho rozpočtu a potom pri jeho kontrole. A čo je najdôležitejšie, podľa môjho názoru prakticky neexistujú kritériá a mechanizmy hodnotenia efektov z použitých prostriedkov daňových poplatníkov. Myslím si, že bude potrebné zmeniť aj procedúru posudzovania štátneho rozpočtu v samotnej Národnej rade, že nestačí, ak jednotlivé kapitoly posudzujú iba jednotlivé výbory. Štátnemu rozpočtu by sa mala venovať jedna osobitná schôdza, kde by prakticky aj každá kapitola bola predmetom diskusie. Prerokúvanie agregátnych čísel, ktoré máme v tejto správe, je podľa môjho názoru nedôstojné. Jednoducho, ak chceme kvalitne rozhodovať v budúcnosti o použití prostriedkov, je nutné zmeniť aj celú procedúru prerokúvania kapitol štátneho rozpočtu. Pokiaľ ide o hodnotiace mechanizmy, tak povedzme v zahraničí je úplne bežný takzvaný odborný audit - mechanizmus, ktorý sa robí vo výskumných ústavoch, ale aj v iných inštitúciách. Myslím si, že tu je už na štátny rozpočet nadviazaných vyše 1000 rozpočtových a príspevkových organizácií a doteraz nebola uskutočnená seriózna analýza hodnotenia ich výsledkov. Podľa mňa teda nastal najvyšší čas uskutočniť odborné nezávislé audity v týchto inštitúciách a povedať si, či tie milióny do niektorých inštitúcií netečú úplne zbytočne a či by ich nebolo treba presunúť tam, kde prinesú spoločenský efekt do budúcnosti. Ďakujem za pozornosť.</seg>
            </u>
            <kinesic type="applause">
               <desc>Potlesk.</desc>
            </kinesic>
            <u xml:id="ParlaMint-SK_1996-06-19-t1m16.u872" who="#MariánAndel.1950" ana="#chair">
               <seg xml:id="ParlaMint-SK_1996-06-19-t1m16.u872.p1">Ďakujem, pán kolega. Teraz dávam slovo pánu poslancovi Ftáčnikovi a pripraví sa pán poslanec Kováč.</seg>
            </u>
            <u xml:id="ParlaMint-SK_1996-06-19-t1m16.u873" who="#MilanFtáčnik.1956" ana="#regular">
               <seg xml:id="ParlaMint-SK_1996-06-19-t1m16.u873.p1">Vážený pán predsedajúci, vážený pán podpredseda vlády, vážené kolegyne a kolegovia, dovoľte mi ponúknuť niekoľko poznámok k rezortu, ktorý už citovali niektorí moji predrečníci, ako jeden z tých, ktoré môžu dať potrebnú dynamiku rozvoju Slovenska a jeho postupu k prosperite, to znamená rezortu školstva a oblasti vzdelávania. Samozrejme, nebudem vás unavovať siahodlhými číslami, o ktorých sme podrobne diskutovali vo výbore pre vzdelanie, vedu, kultúru a šport, ale považujem za potrebné niektoré z týchto čísel pripomenúť, pretože dotvárajú pohľad na štátny záverečný účet ako celok a naznačujú aj tie kritické miesta, ktoré sa spomínajú v súvislosti so vzdelaním, a na ktoré by sme mali pamätať, keď budeme prerokúvať rozpočet na rok 1997. Najprv mi dovoľte krátku poznámku alebo krátke poznámky k celkovej výške rozpočtu. V priebehu roka 1995 uskutočnilo ministerstvo financií rozpočtové opatrenia v celkovej výške 775 mil. korún. To znamená, že pridalo do kapitoly takúto vysokú sumu, samozrejme, v množstve jednotlivých opatrení. Iste si spomínate, že pri prerokúvaní rozpočtu na rok 1995 navrhoval výbor pre vzdelanie, vedu, kultúru a šport pridať do kapitoly 300 mil. korún. Minister financií a vládni poslanci vtedy tento návrh zamietli. A myslím si, že výbor pre vzdelanie videl ďalej, lebo dokázal reálnejšie odhadnúť potreby, ktoré mala táto kapitola. Najväčším rozpočtovým opatrením v roku 1995 boli takzvané "Piusove" peniaze, konkrétne 530 mil. korún, z ktorých 106 mil. išlo na príspevkové organizácie, konkrétne na stredné odborné učilištia, zariadenia pre záujmové štúdium a cirkevné školy, a 424 mil. korún na rozpočtové organizácie pre všetky typy škôl, od materských až po vysoké, z toho 319 mil. korún na mzdy a zvyšok na poistné. Riešilo to situáciu v mzdovej oblasti, ku ktorej sa ešte vyjadrím, ale predchádzali tomu opatrenia najmä zo strany odborového zväzu pracovníkov školstva a vedy a samotných učiteľov, ktorí vyjadrovali dôraznú nespokojnosť so svojím mzdovým ohodnotením a hrozili štrajkami. A vlastne až v máji 1995, keď došlo k prísľubu, že sa situácia bude riešiť, sa uvoľnili tieto prostriedky a od júla minulého roku sa dali na školské správy, jednotlivé školy a školské zariadenia. Ďalších 124 mil. korún si školstvo zarobilo takpovediac nadpríjmami, teda prekročilo plánované príjmy, a ministerstvo financií, ako je dobrým zvykom už z minulých rokov, mu tieto nadpríjmy priznalo do kapitoly s tým, že ich môže použiť v rámci výdavkov. Ešte treba spomenúť aj 71 mil. korún, ktoré vláda štedro udelila Univerzite Mateja Bela v Banskej Bystrici na vznik troch nových fakúlt, čo nie je celkom obvyklé, ale zrejme to patrí medzi priority vlády. Oceniť treba to, že školstvo si dokázalo získať mimorozpočtové prostriedky vo výške 350 mil. korún, takže sumujem k celkovej výške rozpočtu, že vlastne školstvo malo k dispozícii viac ako 1 125 mil. korún oproti rozpočtu, ktorý schválil tento parlament. Dovoľte ešte krátko k príjmom. Príjmy splnilo školstvo na 130 %, a to napriek tomu, že každý rok ministerstvo financií zdvíha sumu, ktorú má školstvo odviesť do štátneho rozpočtu, a je vlastne najsilnejšou rozpočtovou kapitolou z hľadiska príjmov voči štátnemu rozpočtu. Navyše si dokázalo získať spomínaných 352 mil. Sk ako mimorozpočtové zdroje <note>len pre úplnosť pripomínam, že v roku 1994 to bolo 270 mil. Sk</note>, pritom z týchto mimorozpočtových zdrojov ústredne riadené školstvo, kam patria najmä vysoké školy, z podnikateľskej činnosti získalo 104 mil. korún, zo sponzorských darov 38 mil. korún, v takzvanom malom školstve, teda v školstve základných a stredných škôl boli najväčšou mimorozpočtovou položkou dary od sponzorov vo výške 39 mil. korún, z podnikateľskej činnosti 3,9 mil. Sk. Keď sa pozrieme na podnikateľskú činnosť, tak ako som ju citoval v ústredne riadenom školstve i tzv. malom školstve, vidieť, že návrh nášho výboru, aby sa odpustili dane z príjmu v prípade podnikateľskej činnosti v školstve, by nijako neohrozil štátny rozpočet, pretože by prišiel o sumu zhruba 100 mil. korún, ale táto suma by sa dostala na školy a školské zariadenia a mohla by ich stimulovať k väčším výkonom v podnikateľskej činnosti. Myslím si, že údaje, ktoré sú v kapitole ministerstva školstva, to jasne dokazujú, a keď budeme diskutovať v tomto parlamente o novele zákona o dani z príjmu, predpokladám, že si spomeniete na moje vyjadrenie. Čo sa týka výdavkov kapitoly, nominálne boli splnené prakticky všetky výdavky na 100 %, resp. 99,9 %, takže by sme mohli byť spokojní. Bližší pohľad nám skonštatuje to, čo konštatovalo ministerstvo školstva v správe, ktorú predložilo výboru k návrhu záverečného účtu za kapitolu školstvo: napriek tomu, že boli v tomto roku nominálne prostriedky na školstvo vyššie oproti roku 1994 <note>a to súvisí, ako iste viete, aj s metodickými zmenami v oblasti platenia poistného, ktoré treba očistiť</note>, tak reálne školstvu chýbali tzv. prevádzkové prostriedky, v novej rozpočtovej metodike sú to tovary a služby, 468 mil. korún oproti roku 1994. Čo to prakticky znamená? Ministerstvo školstva píše, že tento pokles tzv. prevádzkových prostriedkov sa prejavil v ďalšom odsúvaní údržbárskych prác väčšieho rozsahu na budovách škôl a školských zariadení. Obmedzovali sa nákupy učebných pomôcok, kníh a publikácií. Obmedzovali sa cesty do zahraničia, účasť pracovníkov na školeniach a seminároch, nákup softwaru, čo má, samozrejme, konkrétny dosah na kvalitu pedagogického procesu a stav budov a zariadení, v ktorých sa učia naše deti. Toto treba nahlas skonštatovať, pretože opticky vyzerá kapitola školstva veľmi dobre, ale prakticky bola poddimenzovaná z hľadiska prevádzkových prostriedkov u rozpočtových organizácií, ktoré tvoria základ prevádzky rezortu. Z hľadiska miezd treba povedať, že vzhľadom na mzdovú situáciu, ktorá vládne v školstve, chýba tu okolo 3 300 pracovníkov, z toho v základnom a strednom školstve chýba 2 100 podľa údajov, ktoré poskytlo ministerstvo, a ďalej pracovníci ministerstva odhadujú, že chýba okolo 4 000 kvalifikovaných učiteľov najmä na základných školách. To znamená, ak aj učia na školách, ale učia takí, ktorí nemajú patričnú kvalifikáciu, a navyše chýbajú učitelia, to znamená, treba zaskakovať a podobne. Vyplýva to z toho, že mzdová úroveň školstva stále nedosahuje a zdá sa, že sa ani neblíži k priemernému platu v národnom hospodárstve. Za rok 1995 bol priemerný plat v školstve 6 565 korún a oproti roku 1994 vzrástol o 992, čiže výraznejšie, ako vzrástol v priemere v národnom hospodárstve, a predstavuje to rast 17,8 %. Na vysokých školách je priemerná mzda 7 900, z toho pre pedagogických pracovníkov 10 640, pre nepedagogických pracovníkov 5 720 korún. V malom školstve, teda na základných a stredných školách, je priemerná mzda 6 360, z toho pedagógovia majú 7 250 priemernú mzdu a nepedagogickí pracovníci iba 4 563 Sk. Tu sú kdesi skryté údaje, resp. príčiny toho, prečo zo škôl odchádzajú kvalifikovaní učitelia, prečo nám chýbajú jazykári, prečo nám chýbajú pracovníci, ktorí vyučujú odborné predmety, najmä elektrotechnické, informatické a podobne. Treba pamätať na to pri schvaľovaní rozpočtu na ďalší rok a riešiť túto situáciu schválením harmonogramu riešenia mzdových otázok v školstve, ku ktorému sa zaviazala vláda Slovenskej republiky vo svojom programovom vyhlásení. Možno vám je známe, že takýto harmonogram pripravilo ministerstvo školstva v spolupráci s odborovým zväzom pracovníkov školstva a vedy, pretože tak to ukladá programové vyhlásenie a ministerstvo školstva zaviazal k tomu aj náš výbor. Materiál je predložený do vlády a vláda mlčí. Mlčí namiesto toho, aby sa vyjadrila k tomu, akým spôsobom budú rásť platy pedagogických aj nepedagogických pracovníkov v roku 1997 a 1998, pričom konkrétne návrhy ministerstva školstva aj odborárov sú na stole. Očakávam, že sa vláda v krátkom čase vyjadrí, pretože inak neposkytne perspektívu pedagogickým a nepedagogickým pracovníkom, ktorí v školstve pôsobia, a stav, na ktorý som upozornil, sa bude len zhoršovať. Osobitnú poznámku treba povedať k financovaniu stredných odborných učilíšť. Parlament každoročne uvoľňuje účelovo viazanú sumu v štátnom rozpočte, ktorá slúži na zabezpečenie stredných odborných učilíšť. Ministerstvo školstva v kapitole, ktorú predložilo nášmu výboru ako komentár k štátnemu záverečnému účtu, konštatuje, že prostriedky, ktoré sme dali na učilištia v roku 1995, nepokryli zákonom stanovené úhrady. Bohužiaľ, ministerskí pracovníci nevedeli povedať, o akú sumu, akým spôsobom sa to bude riešiť, pretože zosumované požiadavky jednotlivých rezortov predložili na ministerstvo financií. Až na gestorskom výbore som sa ako spravodajca za túto kapitolu dozvedel, že tie problémy sa riešili, z clearingového zúčtovania s Českou republikou sa uvoľnili určité prostriedky, ale zlou známkou ministerstva školstva je to, že nevedia, či k takémuto postupu prišlo, a nevedeli informovať poslancov, o aké sumy vlastne ide. Problém, na ktorý sme vo výbore upozornili, bol i ten, že za peniazmi, ktoré vynaloží štátny rozpočet, treba vidieť konkrétne výkony. Tieto neboli poslancom predložené, preto sme v uznesení, ktoré je uvedené aj v spoločnej správe, požiadali, aby boli predložené konkrétne výkony - koľko tried, koľko žiakov, koľko učiteľov - a aby boli urobené aj porovnania, ktoré sa niekedy objavujú veľmi skreslene vo verejných vyjadreniach niektorých činiteľov, porovnania štátnych, cirkevných a súkromných škôl z hľadiska ich zabezpečenia prostriedkami zo štátneho rozpočtu. Aby sme odstránili akékoľvek pochybnosti, treba dať na stôl čísla a povedať: "Za peniaze daňových poplatníkov sme vykonali toto a toto." Pretože nestačí len povedať "chceme", treba povedať aj to, akým spôsobom boli prostriedky použité a aké konkrétne efekty z toho má naša spoločnosť. Na záver mi dovoľte konštatovať, že školstvo síce dostalo ďalšie prostriedky zo štátneho rozpočtu <note>tie čísla som uviedol</note>, dokázalo si získať vlastnými aktivitami z mimorozpočtových zdrojov ďalšie prostriedky, ale odchod učiteľov, nezabezpečenie prevádzky škôl na takej úrovni ako v roku 1994 znamenali, že školstvo ďalej prešľapuje na mieste a že by sme naozaj naň mali výraznejšie pamätať v roku 1997, ak nechceme, aby nezačalo klesať. Ďakujem vám za pozornosť, dámy a páni.</seg>
            </u>
            <kinesic type="applause">
               <desc>Potlesk.</desc>
            </kinesic>
            <u xml:id="ParlaMint-SK_1996-06-19-t1m16.u874" who="#MariánAndel.1950" ana="#chair">
               <seg xml:id="ParlaMint-SK_1996-06-19-t1m16.u874.p1">Ďakujem, pán kolega. V rozprave ďalej vystúpi pán poslanec Roman Kováč. Pán kolega, nech sa páči, máte slovo.</seg>
            </u>
            <u xml:id="ParlaMint-SK_1996-06-19-t1m16.u875" who="#RomanKováč.1940" ana="#regular">
               <seg xml:id="ParlaMint-SK_1996-06-19-t1m16.u875.p1">Vážený pán predsedajúci, vážený pán podpredseda vlády, vážené kolegyne, kolegovia, blíži sa záver rozpravy, dovoľte mi, aby som sa zaoberal písmenom Z, teda posledným písmenom našej abecedy a aj posledným odborom z hľadiska financovania štátu, a síce zdravotníctvom. Chcem povedať, že nikto nepopiera makroekonomické ukazovatele, ktoré sa dosiahli a sú v štátnom záverečnom účte, chcem len trochu poukázať na to, aká je cena, ktorú platíme za tieto ukazovatele. V zdravotníctve sa odhadovala vnútorná zadlženosť zhruba na 50 mld korún a vie sa, že ročne rastie o 2 mld. Nie je preto prekvapením, že rezort ministerstva zdravotníctva, škoda, že tu pán minister nie je, požadoval v roku 1995 na investície 3,5 mld, a dostal niečo vyše jednej. Rezort tým chcel vykryť alebo zastaviť rast vnútorného zadlženia. V čom spočíva tento vnútorný dlh? Keby to bolo len v tom, že máme rozostavané alebo neomietnuté budovy, z hľadiska pacienta by to asi veľa neznamenalo. Ale ide o to, že vo vnútornom zadlžení zdravotníctva sa objavujú technologické nedostatky. Prosím vás, presvedčte sa sami, v zdravotníctve dnes nedochádza k plánovitej obmene prístrojov, riešia sa iba havarijné stavy a mnoho ráz ani na tie nie sú finančné zdroje. Dovoľte, aby som krátko dokladoval to, že sa nepriaznivá situácia v zdravotníctve prejavila aj v mzdách zdravotníkov. Prvá tabuľka, podľa ktorej sa postupovalo, teda mzdové tarify, bola vydaná roku 1992, kde pre lekárov, vyberiem si túto kategóriu, platila mzda - základná tarifa 4 400, resp. 5 000 korún podľa toho, v ktorej tarifnej triede boli zaradení. Ak si spočítate vývoj inflácie od tých čias, dôjdeme k číslu asi 56 %, to znamená, že ak by nemala klesať reálna mzda, reálna mzdová tarifa tohto pracovníka, malo by byť odvtedy minimálne 56-percentné navýšenie. Priemerná mzda za rok 1996 dosiahla viac ako 7 000 korún, asi 7 100 korún, priemerná mzda v zdravotníctve je takmer o tisíc korún nižšia. Aby som dokumentoval, ako sa otvára rozdiel medzi zdravotníctvom a inými odbormi, treba povedať, že do včerajška, kým vláda neschválila zvýšenie mzdových taríf, do včerajška či do predvčerajška platila základná tarifa pre mladého lekára 5 750 korún. Ak dovolíte, urobil by som krátke porovnanie s ostatnými odbormi, pretože iné odbory si dokážu pomocou vyšších kolektívnych zmlúv dohodnúť mesačné mzdy. Len na ilustráciu by som uviedol, že s tou istou kvalifikáciou, prosím, s tou istou kvalifikáciou pracovník v odbore Kovo má 8 950, stále to porovnávajte s 5 700-korunovým platom lekára, pracovník v oblasti drevo, lesy, voda 7 500-7 400, pracovník v oblasti poľnohospodárstva u ziskových organizácií 7 200, pracovník v odbore peňažníctvo, poisťovníctvo 7 700. Ale poďme do menej atraktívnych oblastí, aby sme sa neporovnávali len s týmto. Odborový zväz Stavba, pracovníci v stavebníctve 6 450, v zdravotníctve 5 750 atď. Aké riešenie ponúkla vláda? Ponúkla plošné zvýšenie mzdových taríf o 7 %. Vážené dámy, vážení páni, ak by sme chceli dosiahnuť odstránenie vplyvu inflácie, treba dnes zvýšiť platy, platové tarify o 24 % vo všetkých stupňoch, vtedy by sme odstránili vplyv inflácie. A vláda ponúkla 7-percentné plošné zvýšenie. Myslím si, že je to akt, nad ktorým sa všetci pozastavia, pretože to nie je adekvátne výkonu povolania, ktorý očakávame od zdravotníckych pracovníkov. Ak dovolíte, mám tu ešte ďalšiu tabuľku. Hodinová tarifná mzda, minimálna hodinová tarifná mzda v predpísanom pásme v desiatke, v odbore sklo, bižutéria dosiahla 44 korún. Aby som bol ešte slušnejší, pôjdem nižšie. Stredoškolák v tomto odvetví má hodinovú mzdu dohodnutú na výške 39,20 korún. Pravdepodobne ste čítali o chirurgoch v okresnej nemocnici, ktorí po úraze rómskeho dievčaťa, resp. po pokuse o zabitie dievča namieste operovali, vo svojej nemocnici mu operovali srdce, ktoré bolo prepichnuté nožom. Vďaka šikovnosti týchto chirurgov dievčatku bol zachránený život. Vážené dámy, vážení páni, chirurg operoval tri hodiny. Jeho zárobok za tento výkon bol 120 korún. Nie je nám a vám všetkým hanba za takýto vzťah k zdravotníctvu? Nie je hanba, že stredoškolák v bižutérii zarobí viac ako tento chirurg s 15-ročnou praxou? Ale to nie je len tarifná mzda, pozor, to je už aj s prídavkami, pretože on má tarifnú hodinovú mzdu 33 korún. Nie je nám hanba? A to je tá cena, ktorú zaplatilo slovenské zdravotníctvo na oltár úspešnosti makroekonomických ukazovateľov. Kde bolo riešenie? Ak by štát dodržal to, čo je napísané v zákone o zdravotnej poisťovni, a platil za občanov, za ktorých má platiť, tú taxu, ktorú platiť má, zdravotníctvo by získalo navyše 5 mld korún. Dal by sa z toho zastaviť prepad vnútorného dlhu a dali by sa z toho aj radikálne upraviť mzdy pre týchto pracovníkov. Myslím, že to, čo sa stalo v roku 1995 a ako sa skončila sociálna situácia zdravotníckych pracovníkov, by malo byť varovaním pre tento parlament, pretože sa chystá rozpočet na budúci rok. Opozícia opakovane zdôrazňuje, že zdravotníctvo končí s dlhom 2-3 mld korún. Pozrite sa na konečnú súvahu Všeobecnej zdravotnej poisťovne - deficit, schodok 2 mld korún, presne taká suma, na akú sme upozorňovali a na ktorú upozorňoval rezort. V tejto chvíli by som chcel chrániť ministra zdravotníctva, lebo upozorňoval, že sa to tak skončí, a napriek tomu nebral parlament do úvahy jeho názor. Dovoľte, aby som na záver svojho vystúpenia, vzhľadom na to, čo sa hovorilo o školstve, vzhľadom na to, čo sa hovorilo o zdravotníctve, o sociálno-ekonomickej situácii týchto pracovníkov, predložil na hlasovanie o tomto bode programu návrh uznesenia v tomto znení: "Národná rada Slovenskej republiky žiada vládu Slovenskej republiky, aby v roku 1996 zabezpečila úpravu tarifných platov pracovníkov v rozpočtových a príspevkových organizáciách tak, aby nárast tarifných miezd v jednotlivých triedach a platových stupňoch bol najmenej 24 %." Týmto krokom by sme odstránili pokles reálnej tarifnej mzdy týchto pracovníkov. Prosím, buďme k nim poctiví a vážme si ich prácu, ktorá je v prospech nás všetkých. Ďakujem.</seg>
            </u>
            <kinesic type="applause">
               <desc>Potlesk.</desc>
            </kinesic>
            <u xml:id="ParlaMint-SK_1996-06-19-t1m16.u876" who="#MariánAndel.1950" ana="#chair">
               <seg xml:id="ParlaMint-SK_1996-06-19-t1m16.u876.p1">Ďakujem, pán kolega. Nemám ďalšie prihlášky do rozpravy. <vocal type="noise"><desc>Hlasy z pléna.</desc></vocal> S faktickou poznámkou sa hlási pani poslankyňa Belohorská.</seg>
            </u>
            <u xml:id="ParlaMint-SK_1996-06-19-t1m16.u877" who="#IrenaBelohorská.1948" ana="#regular">
               <seg xml:id="ParlaMint-SK_1996-06-19-t1m16.u877.p1">Ďakujem pekne, pán predsedajúci. Boh mi je pravdou a dosvedčil by mi, že skutočne pod všetky slová, ktoré povedal pán poslanec Roman Kováč, by som sa podpísala. Áno, má svätú pravdu v tom, ako slabo sú platení lekári, ako slabo sú platení učitelia. Má to len jeden jediný háčik, že on sám najlepšie vie, keďže robil vysokého odborárskeho bossa a keďže robil dva roky podpredsedu vlády, že sú to veci nie až tak ľahko realizovateľné. Sto dní som bola ministerkou a do dnešného dňa stále hovorím, že sa hanbím za to, že som v tejto problematike nevedela lekárom pomôcť. Ale on sám dobre vie, že to nie je také jednoduché. Nedá sa to. Nech nevyčíta druhým, čo nedokázal urobiť sám.</seg>
            </u>
            <kinesic type="applause">
               <desc>Potlesk.</desc>
            </kinesic>
            <u xml:id="ParlaMint-SK_1996-06-19-t1m16.u878" who="#MariánAndel.1950" ana="#chair">
               <seg xml:id="ParlaMint-SK_1996-06-19-t1m16.u878.p1">Ďakujem. S faktickou poznámkou sa hlási pani poslankyňa Rusnáková. <vocal type="noise"><desc>Hlas poslankyne Rusnákovej.</desc></vocal> Do rozpravy? S faktickou poznámkou vystúpi pán poslanec Kováč.</seg>
            </u>
            <u xml:id="ParlaMint-SK_1996-06-19-t1m16.u879" who="#RomanKováč.1940" ana="#regular">
               <seg xml:id="ParlaMint-SK_1996-06-19-t1m16.u879.p1">Dám len odpoveď pani poslankyni Belohorskej. Pani poslankyňa, prosím, pozrite si na zvýšenie platových taríf v roku 1994. Keď si toto zvýšenie premietnete do inflácie, ktorá predchádzala tomuto zvýšeniu, tak nielenže ju krylo, ale o čosi tie platy predbehli, to znamená, že sa vyrovnali reálne mzdy. Dnes je prepad 24 %.</seg>
            </u>
            <u xml:id="ParlaMint-SK_1996-06-19-t1m16.u880" who="#MariánAndel.1950" ana="#chair">
               <seg xml:id="ParlaMint-SK_1996-06-19-t1m16.u880.p1">Ďakujem. S faktickou poznámkou - pani kolegyňa, buďte, prosím, trpezlivá - vystúpi pán poslanec Hofbauer.</seg>
            </u>
            <u xml:id="ParlaMint-SK_1996-06-19-t1m16.u881" who="#RomanHofbauer.1940" ana="#regular">
               <seg xml:id="ParlaMint-SK_1996-06-19-t1m16.u881.p1">Ďakujem, pán predsedajúci. Obávam sa, že problém v zdravotníctve sa v dohľadnom čase ťažko zlepší. Skôr mám značnú obavu, že sa prehĺbi, lebo napríklad v týchto dňoch lekárske fakulty opúšťa 400 nových lekárov za stavu, že trh pracovných príležitostí v tejto profesii je značne prehustený. Takže tí, ktorí sa hlásia na tieto fakulty, v podstate vytvárajú prebytok na tomto trhu. No nepomôže zalamovanie rukami, pán Harach. Jednoducho každý človek, ktorý sa dáva na nejakú kvalifikáciu, musí vedieť, do akého priestoru trhu pracovných síl vstupuje.</seg>
            </u>
            <u xml:id="ParlaMint-SK_1996-06-19-t1m16.u882" who="#MariánAndel.1950" ana="#chair">
               <seg xml:id="ParlaMint-SK_1996-06-19-t1m16.u882.p1">Všetko? <vocal type="noise"><desc>Hlas poslanca Hofbauera: Áno.</desc></vocal> Pán poslanec Šagát.</seg>
            </u>
            <u xml:id="ParlaMint-SK_1996-06-19-t1m16.u883" who="#TiborŠagát.1942" ana="#regular">
               <seg xml:id="ParlaMint-SK_1996-06-19-t1m16.u883.p1">Ďakujem za slovo, pán predsedajúci. Dovolil by som si tiež vyjadriť sa k tomu, čo povedala pani poslankyňa Belohorská. Som rád, že súhlasí s tým, že treba zohľadniť oprávnené požiadavky, ale viac-menej kapitulovala sama tým, keď povedala, že sa to, žiaľbohu, nedá. Myslím si, že ak sa dosiahol taký pozitívny výsledok a deficit bol len mínus 8 mld, nakoniec aj, tak ako povedal pán poslanec Filkus, vláda v priebehu roka pri priaznivom vývine mohla reagovať na požiadavky rezortu a iste by bola dodržala aj predpokladaný deficit, ktorý si určila, tak aby bola aj v zhode s inými medzinárodnými kritériami, a mohla, nehovorím úplne vyriešiť, ale riešiť. Iste urobila niektoré opatrenia, pán minister, pán podpredseda vlády ich uvedie. Dúfam, že nezabudne pripomenúť aj návratnú pôžičku, ktorú tak veľkoryso za diskontnú sadzbu cez 9 % ponúkla Všeobecnej zdravotnej poisťovni a ktorá ju bude do roku 1998 splácať. A pritom vláda si nesplnila a zákonom o štátnom rozpočte porušila zákon 273 o zdravotnom poistení. Pán podpredseda nesúhlasne krúti hlavou, takže to vysvetlí, pretože tak ako uviedol pán poslanec Roman Kováč, keby sa bolo platilo nie 54 %, ale 100 %, tak by peniaze správne prišli do poisťovne v inom objeme, ako to bolo. Skutočne nie je dobré ďalej tento stav pestovať a dúfam i verím, že v tejto snemovni bude dosť síl, aby sa nový rozpočet pripravil určite inak ako doteraz. Je nedôstojné vyžadovať a vynucovať si Hippokratovou prísahou, aby lekári a všeobecne zdravotnícki pracovníci pracovali za mzdy, ktoré nezodpovedajú ich kvalifikácii. Ďakujem.</seg>
            </u>
            <u xml:id="ParlaMint-SK_1996-06-19-t1m16.u884" who="#MariánAndel.1950" ana="#chair">
               <seg xml:id="ParlaMint-SK_1996-06-19-t1m16.u884.p1">Ďakujem. S faktickou poznámkou vystúpi pán poslanec Juraj Švec.</seg>
            </u>
            <u xml:id="ParlaMint-SK_1996-06-19-t1m16.u885" who="#JurajŠvec.1938" ana="#regular">
               <seg xml:id="ParlaMint-SK_1996-06-19-t1m16.u885.p1">Nerád zdržujem, pán predsedajúci, ale vďaka za slovo. Chcel by som reagovať na stanovisko pána Hofbauera. Rád by som zdôraznil, že podiel vysokoškolsky vzdelaných občanov v tomto štáte je veľmi nízky v porovnaní s vyspelou Európou a že naším cieľom by malo byť predovšetkým zvýšiť podiel vysokoškolsky vzdelaných odborníkov pre potreby nášho štátu dnes a v budúcnosti. Vy neviete, ale ja to viem, že rezort ministerstva zdravotníctva opustilo takmer 1000 lekárov, ktorí išli do iných oblastí hospodárstva a do privátnej sféry. Obava, že by 400 lekárov nenašlo zamestnanie, je iluzórna. Podiel vysokoškolsky vzdelaných občanov v tomto štáte, ktorí sú nezamestnaní, tvorí na celkovej nezamestnanosti 0,4 %. Rád by som sa tiež vyjadril k otázkam rozpočtu, ale len veľmi krátko, a reagoval na to, čo sa tu prezentovalo v predchádzajúcich dvoch príspevkoch. Keby tu bola pani ministerka školstva, rád by som sa jej spýtal, či realokácia rozpočtu, tak ako bola realizovaná, je správna, alebo nie. Uviedol by som len jeden príklad - ak sa pozrieme na tabuľku realokácie finančných prostriedkov v rezorte školstva, tak zistíme, že podiel výdavkov na predškolské zariadenia a vysoké školy je rovnaký. Domnievam sa, že takýto pomer stojí za uváženie pri schvaľovaní rozpočtu na rok 1997. Ďakujem pekne.</seg>
            </u>
            <u xml:id="ParlaMint-SK_1996-06-19-t1m16.u886" who="#MariánAndel.1950" ana="#chair">
               <seg xml:id="ParlaMint-SK_1996-06-19-t1m16.u886.p1">Ďakujem, pán poslanec. S faktickou poznámkou vystúpi pán poslanec Rózsa.</seg>
            </u>
            <u xml:id="ParlaMint-SK_1996-06-19-t1m16.u887" who="#ErnőRózsa.1930" ana="#regular">
               <seg xml:id="ParlaMint-SK_1996-06-19-t1m16.u887.p1">Vážený pán predsedajúci, vážená Národná rada, mám doplňujúci návrh k návrhu uznesenia pod písm. A, a síce doplniť ho bodom 4 s týmto znením: "Predseda vlády sa nedostavil na schôdzu Národnej rady ani inak nezdôvodnil celospoločenskú prospešnosť čerpania rezervy vlády." A bod 5 ako doplnok časti A: "Minister kultúry nepodal konkrétny rozpis dotácií zo Štátneho fondu kultúry Pro Slovakia za rok 1995, ako to požadoval Výbor Národnej rady pre životné prostredie a ochranu prírody." Ďakujem.</seg>
            </u>
            <u xml:id="ParlaMint-SK_1996-06-19-t1m16.u888" who="#MariánAndel.1950" ana="#chair">
               <seg xml:id="ParlaMint-SK_1996-06-19-t1m16.u888.p1">Ďakujem. Ďalej vystúpi s faktickou poznámkou pán poslanec Oravec.</seg>
            </u>
            <u xml:id="ParlaMint-SK_1996-06-19-t1m16.u889" who="Oravec, M." ana="#regular">
               <seg xml:id="ParlaMint-SK_1996-06-19-t1m16.u889.p1">Ďakujem za udelenie slova. Chcel by som len pripomenúť pánom poslancom Kováčovi a Šagátovi, že Všeobecná zdravotná poisťovňa síce skončila so schodkom 1 839 940 tisíc korún, ale ostatné zdravotné poisťovne skončili svoj bilančný rok s prebytkom 2 128 55 tisíc korún. Tieto peniaze sa však nedostali do zdravotníckych zariadení, preto nemohli byť použité na zlepšenie ošetrovacieho dňa alebo na zvýšenie bodu, čiže sa nedostali k zdravotníkom a nebolo na platy pre zdravotníckych zamestnancov. Ten zákon, ktorý to umožňoval, pripravovali oni, keď boli vo vláde. Ďakujem.</seg>
            </u>
            <u xml:id="ParlaMint-SK_1996-06-19-t1m16.u890" who="#MariánAndel.1950" ana="#chair">
               <seg xml:id="ParlaMint-SK_1996-06-19-t1m16.u890.p1">Páni, vidím, že sa spustila séria faktických poznámok, ale o chvíľu budeme končiť, takže buďme racionálni. Pán poslanec Šagát, nech sa páči.</seg>
            </u>
            <u xml:id="ParlaMint-SK_1996-06-19-t1m16.u891" who="#TiborŠagát.1942" ana="#regular">
               <seg xml:id="ParlaMint-SK_1996-06-19-t1m16.u891.p1">Ďakujem za slovo. Rád by som reagoval, aby sa to vysvetlilo, pretože pán poslanec Oravec niektoré veci trošku zle interpretuje. Aby bolo jasné. Ak zostali plusové ostatné poisťovne, okrem Všeobecnej zdravotnej poisťovne, treba urobiť analýzu, prečo je to tak. Tie peniaze zostávajú v základnom fonde a dajú sa ďalej použiť pre zdravotnícke zariadenia. Samozrejme, pokiaľ by ste neboli urobili takú vynikajúcu vec, že ste vstúpili do spomínaného zákona a neboli by ste ho zmenili cenovým výmerom tak - a pán podpredseda vlády potvrdí -, že ste urobili maximálnu cenu bodu, a tým ste vlastne zničili trhový mechanizmus na úrovni poisťovníctva. Pretože ak limitujem, že maximálna cena môže byť len 30 halierov, mám prebytok a nemôžem dať vyššiu, tak mi povedzte, aký to bol kvalifikovaný zákon. Ako ste to mohli urobiť? Ako sa môžu dostať peniaze z prebytku v iných poisťovniach, keď je limitovaná hlavná cena? <vocal type="noise"><desc>Nezrozumiteľný hlas z pléna.</desc></vocal> Nie, odpovedzte vy, veď ste členom správnej rady Všeobecnej zdravotnej poisťovne, prečo by ste sa mali schovávať za chrbát podpredsedu vlády. Myslím si, že vy by ste to tu mali vedieť kvalifikovane vysvetliť. Dúfam, že sa dostaneme k tomu, aby sme si to vydiskutovali, a vy ako člen správnej rady budete vedieť vysvetliť mnohé veci, ktoré mi prekážajú v záverečnom účte Všeobecnej zdravotnej poisťovne. Ale k tomu prídeme, až príde, samozrejme, na prerokovanie. Skutočne, pán poslanec Oravec, zásadne protestujem proti tomu, že vytvorením zákona o pluralitnom zdravotnom poistení sme my zamedzili, aby sa dostali peniaze k zdravotníckym zariadeniam. Potom ste, prosím vás pekne, vôbec nepochopili transformáciu a bojím sa vášho ďalšieho pôsobenia ako člena správnej rady vo Všeobecnej zdravotnej poisťovni.</seg>
            </u>
            <kinesic type="applause">
               <desc>Potlesk.</desc>
            </kinesic>
            <u xml:id="ParlaMint-SK_1996-06-19-t1m16.u892" who="#MariánAndel.1950" ana="#chair">
               <seg xml:id="ParlaMint-SK_1996-06-19-t1m16.u892.p1">Ďakujem. Pán kolega, samozrejme vystúpte, ale chceli sme ešte dnes o tomto návrhu uznesenia hlasovať. Nech sa páči.</seg>
            </u>
            <u xml:id="ParlaMint-SK_1996-06-19-t1m16.u893" who="Oravec, M." ana="#regular">
               <seg xml:id="ParlaMint-SK_1996-06-19-t1m16.u893.p1">Pán predsedajúci, rád by som reagoval, lebo sa divím, že pán poslanec Šagát ako bývalý minister zdravotníctva neovláda jednu zásadnú vec, že cenu bodu neurčuje Všeobecná zdravotná poisťovňa, ale určuje ju ministerstvo financií v spolupráci s ministerstvom zdravotníctva, a to by mal vedieť ako minister v prvom rade... <vocal type="noise"><desc>Hlas podpredsedu Andela: "Ako exminister."</desc></vocal> ...ako exminister, pardon. Ďalej nebudem hovoriť, lebo to nemá význam. Ďakujem.</seg>
            </u>
            <u xml:id="ParlaMint-SK_1996-06-19-t1m16.u894" who="#MariánAndel.1950" ana="#chair">
               <seg xml:id="ParlaMint-SK_1996-06-19-t1m16.u894.p1">Ďakujem. Teraz vystúpi v rozprave pani poslankyňa Rusnáková.</seg>
            </u>
            <u xml:id="ParlaMint-SK_1996-06-19-t1m16.u895" who="#EvaRusnáková.1958" ana="#regular">
               <seg xml:id="ParlaMint-SK_1996-06-19-t1m16.u895.p1">Vážený pán predsedajúci, vážený pán podpredseda vlády, vážené kolegyne, kolegovia, na zasadnutí výboru pre životné prostredie štátny tajomník ministerstva financií nebol schopný odpovedať na niektoré naše otázky a konkrétne sa vyjadriť k niektorým čiastkam poskytnutia finančných prostriedkov z rezervy vlády. Zaujímali nás niektoré položky, napríklad poskytnutie 15 mil. korún na vydávanie Novej Smeny mladých a poskytnutie finančných prostriedkov na riešenie straty Tlačovej agentúry Slovenskej republiky. Dokonca istým pobúreným spôsobom reagoval na 15 miliónov na Novú Smenu mladých, prečo nás zaujíma 15 mil., keď v štátnom rozpočte ide o miliardy. Ak však vieme, že niektoré malotriedky v obciach existujú len preto, že na ne prispievajú finančnými prostriedkami obce a rodičia, potom je prirodzené, že poslanca Národnej rady musí zaujímať "aj nejakých 15 miliónov". Práve z tohto dôvodu si dovolím navrhnúť tri uznesenia v súvislosti s prerokúvaním návrhu štátneho záverečného účtu Slovenskej republiky. Prvý návrh: Národná rada Slovenskej republiky žiada vládu, aby vysvetlila, aký celospoločenský prospech malo čerpanie A. 14 747 tisíc korún z rezervy vlády pri riešení straty Tlačovej agentúry Slovenskej republiky v roku 1993 na základe uznesenia vlády Slovenskej republiky číslo 540 z 18. júla 1995 spôsobenej denníkom Slovenská republika. Po B. <vocal type="noise"><desc>Hlas zo sály, že po A.</desc></vocal> Po A bola TASR, po B bude niečo iné. B. 15 miliónov Sk z rezervy vlády pre Fond detí a mládeže Slovenskej republiky na vydávanie denníka Nová Smena mladých na základe uznesenia vlády Slovenskej republiky číslo 833 zo 7. 11. 1995. Druhý návrh uznesenia: Národná rada Slovenskej republiky žiada vládu, aby zdôvodnila, v čom vidí zmenu kompetencií a nepredvídané mimoriadne udalosti pri poskytnutí finančných prostriedkov 15 miliónov korún na vydávanie denníka Nová Smena mladých. Citovala som písmeno C použitia prostriedkov z rezervy vlády, príloha číslo 3 Návrhu štátneho záverečného účtu Slovenskej republiky na rok 1995. Tretí návrh uznesenia: Národná rada Slovenskej republiky žiada vládu o konkrétny rozpis dotácií zo Štátneho fondu kultúry Pro Slovakia za rok 1995. Je nedostatočné oznámiť v materiáli, že výdavky Štátneho fondu kultúry boli poskytnuté na financovanie obnovy kultúrnych pamiatok, na poskytnutie dotácií pre občianske združenia, na rozvoj kultúry menšín v takejto všeobecnej polohe, a pritom z tohto nikto nevie vyčítať, kde a pre koho konkrétne išli prostriedky zo štátneho rozpočtu. Vzhľadom na to, že pán podpredseda vlády je prítomný, napriek tomu, že som navrhla tieto tri uznesenia Národnej rady, budem veľmi rada, ak bude reagovať na moje pripomienky a otázky, ktoré zostali predsedom vlády nezodpovedané. Ďakujem pekne.</seg>
            </u>
            <u xml:id="ParlaMint-SK_1996-06-19-t1m16.u896" who="#MariánAndel.1950" ana="#chair">
               <seg xml:id="ParlaMint-SK_1996-06-19-t1m16.u896.p1">Ďakujem, pani poslankyňa. Nakoľko už nemám žiadne prihlášky do rozpravy, vyhlasujem rozpravu o tomto bode programu za skončenú. Pýtam sa, či sa chce k rozprave vyjadriť pán podpredseda vlády. Nech sa páči.</seg>
            </u>
            <u xml:id="ParlaMint-SK_1996-06-19-t1m16.u897" who="#SergejKozlík.1950" ana="#regular">
               <seg xml:id="ParlaMint-SK_1996-06-19-t1m16.u897.p1">Vážený pán predsedajúci, vážené poslankyne, poslanci, dovoľte mi určite nie vyčerpávajúco, ale aspoň v skratke reagovať na priebeh rozpravy. V prvom rade by som reagoval na vystúpenie pani poslankyne Schmögnerovej. Pani poslankyňa, v tom vystúpení je jeden zásadný odborný omyl, pokiaľ ide o vplyv dane, najmä dane z pridanej hodnoty na vývoj príjmov daní. Príjmy z daní v roku 1995 nevyplývali z opatrení, ktoré urobila ešte vláda, v ktorej vy ste boli členkou, najmä to známe preradenie a zvýšenie niektorých položiek sadzieb dane z pridanej hodnoty. To by sa dalo dokumentovať na vývoji príjmov dane z pridanej hodnoty za I. kvartál 1995, keď tento vývoj ešte stagnoval. Vlnu príjmov dane z pridanej hodnoty vyvolalo predovšetkým opatrenie, ktoré bolo schválené po skončení rozpočtového provizória v súvislosti s prijatím nového zákona o štátnom rozpočte na rok 1995, kde sa podstatne náročnejšie režimovali odpočty dane z pridanej hodnoty a to vlastne vyvolalo veľkú vlnu nárastu dane z pridanej hodnoty, aj potom výsledok prírastku dane z pridanej hodnoty. Na druhej strane nám to paradoxne bude robiť problém v roku 1996, pretože takúto vlnu nárastu dane je veľmi zložité udržať a, samozrejme, po preklenutí určitých brzdiacich faktorov už teraz dochádza k podstatne väčšiemu nárastu odpočtov dane z pridanej hodnoty. Tam kdesi bol koreň prírastku daní a najmä prírastku dane z pridanej hodnoty. Pokiaľ je tu kritika na plnenie dane z pridanej hodnoty, že plnením v roku 1996 sa už ukazuje stagnácia, za I. kvartál je plnenie dane z pridanej hodnoty a vôbec niektorých daní len 17-percentné, tak by som uviedol, že v roku 1995 za I. kvartál podiel plnenia dane bol len 12 %. To znamená, že tu existuje určitý časový faktor a príjmy daní akcelerujú v priebehu roka, ale prvý kvartál je vždy svojím objemom najmenej výrazný z hľadiska plnenia daní v porovnaní s celým rokom, takže ani toto neplatí z hľadiska vašich tvrdení. Pokiaľ ide o kritiku šetrenia sociálneho aspektu štátneho rozpočtu, v podstate sme v roku 1995 realizovali niektoré kroky, s ktorými, ako správne pomenoval pán poslanec Ftáčnik, sa neuvažovalo v základnom modeli rozpočtu. Rozpočet bol z hľadiska výdavkov skutočne postavený veľmi náročne, a keďže sa nám podarilo prepĺňať príjmy štátneho rozpočtu, vláda reagovala veľmi umiernene, veľmi opatrne a veľmi zodpovedne z hľadiska ďalších dodatkových výdavkov štátneho rozpočtu, ktoré boli orientované na odstránenie dlhu v zdravotníctve. Spomínalo sa to dnes, spomenul to tuším pán Šagát, ale musím pripomenúť, že budem reagovať na tých 600, to až v druhom kroku. Najprv musím pripomenúť, že sme riešili vyše 2 mld korún stratu v zdravotníctve z roku 1994, riešili sme stratu v učňovskom školstve takisto z roku 1994. To znamená, že sociálny aspekt v štátnom rozpočte fungoval. Iné je, že také veci ako sociálna, zdravotná poisťovňa a dôchodková poisťovňa, to sú veci, ktoré sú už dnes odpojené od štátneho rozpočtu. V tomto zmysle by som aj reagoval na pána poslanca Šagáta, na tých 600 mil. korún. Bola to pôžička na ťarchu štátneho rozpočtu, museli sme to vybilancovať a ukázať ako súčasť deficitu štátneho rozpočtu a ďalej, zo zákona už od roku 1995 nevieme postupovať voči poisťovniam inak ako finančnými výpomocami. V tom je ústretovosť, že je to úročené len diskontnou sadzbou. Ale zo zákona už nemôžeme robiť iný model riešenia nepriaznivej finančnej situácie poisťovní, len finančnými výpomocami štátneho rozpočtu. A musíme si na to zvyknúť, lebo ide o verejnoprávne inštitúcie, ktoré nie sú už priamo napojené na štátny rozpočet. <vocal type="noise"><desc>Hlasy z pléna.</desc></vocal> Aj k tomu prídem, pán poslanec. Teraz som definoval tých 600 mil., lebo ste kritizovali, že sme to dali veľkoryso za diskont. Myslím si, že skutočne veľkoryso, bez úvodzoviek, pretože sme to museli usporiadať v štátnom rozpočte aj v štátnom záverečnom účte a museli byť na to vytvorené zdroje. To som sa dotkol vystúpenia pani poslankyne Schmögnerovej, toho sociálneho aspektu rozpočtu, že sa teda riešili dlhy zdravotníctva, školstva. Pokiaľ ide o príspevky na regionálny rozvoj, je tam jeden problém. Každoročne vyčleňujeme 200 mil. korún na regionálny rozvoj. Vláda odsúhlasila projekty, myslím, že tam bola Žilina - pokiaľ si z odstupu roka a pol roka pamätám - a ďalšie regionálne projekty. Niektoré sa neriešili, pretože vláda uložila príslušnej inštitúcii - bolo to pôvodne Centrum pre strategické štúdie, potom Úrad pre stratégiu -, aby pripravili zásady, princípy, ako sa budú uvoľňovať prostriedky pre regionálne projekty, pretože požiadaviek bolo podstatne viac ako 200 miliónov, a nakoľko ten model nebol spracovaný v takej podobe, aby ho vláda prijala, tak nebol dočerpaný ten rozsah prostriedkov, ktoré boli v roku 1995 vymedzené na regionálne projekty. Čo sa týka Calexu, záväzky, ktoré sme plnili v štátnom rozpočte 1995 zhruba v rozsahu 1 mld, celý projekt bol prijatý ešte vládou pána Čarnogurského a musíme ho plniť, pretože to je medzinárodný záväzok, a musíme plniť garancie vlády, pokiaľ nejde podnik alebo projekt s medzinárodným zahraničným partnerom tak, ako sa pôvodne predpokladalo. Takže keď sa taká situácia vyskytne, budeme ju plniť aj v tomto roku a budeme ju plniť aj v ďalšom roku, ak sa vytvoria podmienky alebo predpoklady na plnenie záruky štátu za prevzatý projekt garantovaný vládou. Nemôžeme z toho vystúpiť, či sme vo vláde my, alebo hocikto iný. Pani poslankyňa končila tým, že predpoklady postavené Stranou demokratickej ľavice sa nenaplnili. Súhlasil by som, pretože Strana demokratickej ľavice v tom období a menovite aj vy, pani poslankyňa, ste absolútne spochybnili vývody alebo predpoklady štátneho rozpočtu na rok 1995. Spochybnili ste opäť rast hrubého domáceho produktu, pretože vláda, v ktorej ste boli, pripravovala štátny rozpočet s rastom HDP 3 %, spochybnili ste vtedy infláciu pod 10 %, pretože ste predpokladali 12 %, skutočnosť bola v priemere 9,9, v decembri 7,2, spochybnili ste deficit štátneho rozpočtu 21 mld, pretože ste uvažovali 26 mld, a ešte ste tam rátali príspevky Fondu národného majetku. Takže súhlasím, štátny rozpočet roku 1995 sa nevyvíjal podľa vašich predpokladov, ale chvalabohu, že nie podľa vašich predpokladov. <kinesic type="applause"><desc>Potlesk.</desc></kinesic> Končím tým, pretože vy ste tu nahlas povedali, že štátny záverečný účet nepodporíte, že je mi to ľúto, ale pokladám to v prizme týchto údajov za nezodpovednosť. Pokiaľ sa dotknem niektorých ďalších vystúpení, iste sme nevyriešili všetko v roku 1995 a reštrukturalizácia, ako ju uvádzal pán Košnár, a ďalšie problémy sú, samozrejme, problémy dlhodobého hľadiska, nevyrieši to jedno-dve volebné obdobia ktorejkoľvek vlády. Spomínajú sa tu akési zázraky clearingového účtu na vývoji štátneho rozpočtu roku 1995. Podotýkam, otázky clearingu sa dotýkajú rádove 3 mld korún, prevýšenie štátneho rozpočtu oproti roku 1994 bolo 23 mld korún, takže, prosím, pohybujme sa zase z hľadiska váhy jednotlivých vplyvov v reálnej polohe. Pán poslanec Sopko porovnával väzbu obce, mestá, štátny rozpočet. V podstate to, čo sme deklarovali na stretnutiach so Združením miest a obcí Slovenska, že sledujeme rastový vývoj príjmov obcí a miest, čo sme v plnom rozsahu zabezpečili - nevidím pána poslanca - a v podstate dokonca došlo k tomu, že obce skončili s prebytkom 3 mld korún. Štátny rozpočet sa skončil s deficitom 8 mld korún, čím naznačujem ten vzťah - štát, obce, mestá. Štátny rozpočet pred sebou valí 140 mld korún štátneho dlhu, ročne sa musí vyrovnať s 30 mld dlhovej služby. Pozícia štátneho rozpočtu je podstatne tvrdšia, než je pozícia rozpočtu miest a obcí, čím však nechcem povedať, že ich pozícia je dobrá. Všetci, ktorí sa pohybujeme v čase transformácie ekonomiky, nedostatočnej výkonnosti ekonomiky, pociťujeme svoje problémy, či je to úroveň štátu, či je to úroveň obcí a miest, alebo je to úroveň jednotlivých rezortov štátu. Pokiaľ ide o poľnohospodárstvo, znovu súhlasím, poľnohospodárstvo má proste svoje problémy, naznačil som možnosti riešenia poľnohospodárstva v kontexte možností štátneho rozpočtu. Treba hľadať niekoľko ciest, nevynímajúc štátny rozpočet, ale nie zjednodušovať celý problém tlakom na štátny rozpočet. Celá skupina vystúpení bola nasmerovaná na poľnohospodárstvo. Súhlasím s tým, že v poľnohospodárstve sú obrovské problémy a jednoducho treba tieto problémy riešiť. Pokiaľ ide o vystúpenie pána poslanca Filkusa, mohol by som takisto pripomenúť otázky východísk predchádzajúcej vlády, už som niektoré pomenoval, takže sa k nim nebudem vracať. V pomerne dramatickej polohe sa pertraktovala otázka zákona o verejnom obstarávaní. Je to problém, ktorý sa vlečie vlastne od roku 1991. Podotýkam, že uznesenie vlády o verejnom obstarávaní z roku 1991 vzniklo na mojom stole. Ten problém poznám veľmi detailne, ale ten problém je naozaj problém dlhodobý nielen u nás, ale aj v západných krajinách, kde desiatky rokov z public procurement celý systém existuje a stále je problém, čím nechcem povedať, že nemáme dôrazne ísť za riešením týchto záležitostí. Ubezpečujem vás, že väčšie zistenia na ministerstve financií boli postúpené na trestnoprávne konanie. Druhá vec je, ako fungujú nezávislé súdy, ako možno funguje prokuratúra, aj pre nich sú to nové veci a isteže potrvá určitý čas, kým sa celý tento mechanizmus zvládne až do koncovky. Pokiaľ ide o pána poslanca Vaškoviča, toto vystúpenie bolo nesporne lepšie ako niektoré jeho vystúpenia na brífingoch Demokratickej únie, plne akceptujem jeho vystúpenie. Čo sa týka pána poslanca Ftáčnika, školstvo je nesmierne problémové a stavali sme kompletne kapitoly štátneho rozpočtu na rok 1995 pomerne tvrdo, odrážali sme ich od rozpočtového provizória a v podstate sa hrá na pomerne veľkú mieru neistoty z hľadiska príjmov a ešte dosť dlho sa bude hrať pomerne na veľkú mieru neistoty, to znamená nasadzujú sa tvrdšie parametre, tvrdšie čísla pre jednotlivé rezorty, a potom podľa akútnosti problémov v priebehu roka v závislosti od vývoja príjmov sa situácia rieši. Bola tu výzva na iné riešenie štátneho rozpočtu roku 1997. Z tohto miesta vás ubezpečujem, že nebude iný prístup ani v roku 1997, lebo nie je možné nezodpovedne mäkko postaviť kontúry štátneho rozpočtu a potom dôjsť ku katastrofe na konci rozpočtového hospodárenia. Problémy školstva nesporne vnímame, určite sa dá vo vnútri rezortu pracovať aj korektnejšie a racionálnejšie s jednotlivými zdrojmi. Vecou je, samozrejme, ako sa dokážu tieto veci definovať v rámci konštrukcie rozpočtovej kapitoly. Osobitnou kapitolou je zdravotníctvo. Pán poslanec Kováč, vystúpenie, že vláda ponúkla 7-percentný rast platov zdravotníctva, to nie je pravda, to je len jedna položka. Ponúkli sme 7 % plošne pre zdravotníkov. Okrem 7 % je tu diferencované riešenie podľa jednotlivých platových kategórií od 6-20 %, ktoré sa nabaľuje na tých 7 %, a ešte sa k tomu priraďujú špičkoví pracovníci, ten model určitého počtu vybraných špičkových pracovníkov, ktorí sa majú výraznejšie platovo diferencovať od základne pracovníkov jednotlivých rezortov. To znamená, že do oblasti rezortu zdravotníctva sú smerované 3 nástroje. Podmienkou a základným princípom je, že to musia financovať zdravotné poisťovne. Opäť na rok 1996 sme povýšili zdroje zdravotných poisťovní cez príspevky hradené štátom z 54 % na 80 %, to je enormný prírastok zdrojov a zdravotné poisťovne vcelku za I. kvartál 1996 vyšli v prebytku 900 mil. korún, to znamená, že ak sa zvládne rozumný režim výdavkov a nakladania s prostriedkami v zdravotných poisťovniach, je naprostý predpoklad na to, aby zvládli aj dobeh určitého nedostatku prostriedkov z roku 1995 a zabezpečili aj krytie príslušných zdrojov na riešenie platov a určitý rozvoj zdravotníctva. Preto z pozície ministerstva financií na základe podkladov, ktoré dajú zdravotné poisťovne a najmä ministerstvo zdravotníctva, budeme riešiť cenu bodu aj cenu lôžkodňa, ale, podotýkam, transformačný proces v zdravotníctve je základnou podmienkou, aby, a to si tu vôbec nemusíme vysvetľovať, aby tento režim úspešne bežal ďalej. Pokiaľ ide o vývoj miezd, to, čo tu navrhol pán poslanec Kováč, je absolútne neprijateľné. Nemôžeme ísť do plošného riešenia miezd. Už momentálne máme základný problém v tom, že ak ešte za I. kvartál nie, ale v podstate sú indície, že rast miezd v priemere prevyšuje rast produktivity práce, čo je určite nie dobrý makroekonomický signál. Bol som a vždy budem zástancom určitej regulácie miezd vo väzbe na produktivitu práce a budem sa snažiť toto dostať aj do strategických zámerov na rok 1997. Podotýkam, ak sa tu spomínal rast platov v roku 1994, uviedol by som, že vo volebnom roku sa príslušnej vláde skutočne radostne dvíhajú platy. Dúfam, že aj my sa vo vláde dožijeme volebného roka. Pokiaľ ide o otázky vzdelanosti atď., vzdelanosť nesporne je národným bohatstvom, ale na jeho tvorbu treba nesmierne veľa zdrojov a každý štát by mal mať ambíciu tieto zdroje hľadať. Podotýkam, že pokiaľ ide o otázky pani poslankyne Rusnákovej, nevidím potrebu alebo dôvod nejakým spôsobom obšírne reagovať. Vláda sa rozhodla riešiť otázku situácie v médiách, chýbal tu mládežnícky časopis, takže urobila rozhodnutie vo svojej kompetencii a rozhodla o určitom príspevku na vydávanie denníka pre mladých. Nie vždy sú všetky veci úspešné. Aby som to doviedol do nejakého záveru, podotýkam, že nechcem hovoriť z pozície ministra financií ani člena vlády, ale zdôrazňujem, že keď vyspelé krajiny a renomovaní zahraniční odborníci výsledky hospodárenia, aj rozpočtového hospodárenia Slovenskej republiky za rok 1995 považujú za excelentné, podotýkam za excelentné, tak nepokladám za zdôvodnené, aby parlament tejto republiky záverečný štátny účet Slovenskej republiky neschválil. Ďakujem pekne za pozornosť.</seg>
            </u>
            <kinesic type="applause">
               <desc>Potlesk.</desc>
            </kinesic>
            <u xml:id="ParlaMint-SK_1996-06-19-t1m16.u898" who="#MariánAndel.1950" ana="#chair">
               <seg xml:id="ParlaMint-SK_1996-06-19-t1m16.u898.p1">Ďakujem, pán podpredseda. Pýtam sa, či si žiada záverečné slovo spoločný spravodajca výborov pán Maxon. Zrejme áno, nech sa páči, pán kolega.</seg>
            </u>
            <u xml:id="ParlaMint-SK_1996-06-19-t1m16.u899" who="#MiroslavMaxon.1951" ana="#regular">
               <seg xml:id="ParlaMint-SK_1996-06-19-t1m16.u899.p1">Vážené dámy, vážení páni, naozaj nechcem skúšať vašu trpezlivosť. Myslím si, že aj s hlasovaním to všetko stihneme do konca nášho pracovného času, ale pre stenografický záznam považujem za potrebné niektoré veci zdôrazniť. Celá diskusia sa vlastne odvíjala od troch základných vecí, že chceme byť múdri, zdraví a sýti. Myslím si, že slovenský parlament by mal nájsť spôsoby a dostatok zdrojov na to, aby sa to v budúcnosti mohlo realizovať. Ale, ak dovolíte, pán podpredseda vlády, niektoré veci, ktoré boli z vašej strany povedané, treba uviesť trošku do presnejšieho obrazu. Slovenský parlament už prerokúval správu o menovom vývoji Slovenskej republiky za rok 1995. V textovej časti i v syntetických údajoch, v rozhodujúcich údajoch v tomto materiáli je jasne dokumentované, že dobré výsledky v tejto oblasti, a teda i menová stabilita ako taká, boli rozhodujúcou mierou ovplyvnené stabilitou potravinového trhu. To je jedna odpoveď, prečo z prostriedkov štátneho rozpočtu. Druhá odpoveď - miera inflácie 9,9, rast cien poľnohospodárskych produktov 3,3 %, z toho 1,9 % rastlinných a 4,3 % živočíšnych - to je druhý dôvod, prečo zo štátneho rozpočtu. Tretí dôvod predovšetkým preto, lebo keď sme schvaľovali rozpočet, vážený pán podpredseda vlády, tak sme ho predovšetkým posudzovali komplexne. Preto sa stalo to, čo sa stalo, v tejto chvíli by som to chcel zdôrazniť, že ak človek spraví čokoľvek, nikdy nie je dobre, preto sa stalo to, čo sa stalo, že sme ho posudzovali komplexne a zdravotníctvu sme odsúhlasili 1,3 mld korún navyše. Dnes sa nám vytýka, že sme mali tieto prostriedky schváliť poľnohospodárstvu. Myslím si, pán podpredseda, že to nie je celkom adekvátne. Na druhej strane by som si dovolil spresniť alebo dovolil by som si zdokumentovať niektoré nepresnosti aj tých, ktorí vystúpili na tému agrárna politika. Som presvedčený, že agrárna politika aj prostredníctvom ministerstva pôdohospodárstva sa realizuje v súlade s tým, ako bola schválená v Národnej rade, a chcel by som, pán Boros, podotknúť, že ministerstvo pôdohospodárstva na škody spôsobené v roku 1995 uvoľnilo 118 mil. Sk, takže nie je to tak, ako ste povedali, že nedostali ani korunu, ale 118 mil. korún bolo uvoľnených. Samozrejme, súhlasím, že je to z rozpočtovej kapitoly ministerstva pôdohospodárstva a bude treba hľadať riešenia. Ešte, ak dovolíte, jedno zdržanie. Polemika o 500 mil. korún pre poľnohospodárov vznikla predovšetkým preto, že to bolo v období, keď sa tvoril štátny rozpočet, že to bolo v období, keď prichádzalo do úvahy clearingové zúčtovanie s Českou republikou, a v tom čase nám pracovníci ministerstva financií dali prísľub, že sa to bude riešť takýmto spôsobom. Ak by sme, samozrejme, boli informovaní pravdivo, tak by sme boli tie peniaze premietli do štátneho rozpočtu za rok 1996, čo sa nepochybne poslaneckým návrhom v tomto roku stane. Chcel by som ešte povedať, zhrnúť, že prečo. Predovšetkým pre cenovú stabilitu, predovšetkým pre stratu 2,8 mld, predovšetkým pre najnižšiu priemernú mzdu, predovšetkým aj, pán podpredseda vlády, preto, že napríklad realizácia opatrení na odpočet spotrebnej dane na naftu trvala 4 mesiace, kým sa usporiadala. Mala platiť od 1. 1., no vlastne začala fungovať neskoršie. To sú teda dôvody. Ešte jednu veľmi vážnu vec považujem za mimoriadne potrebné povedať a trošičku ma mrzí, pán podpredseda vlády, že si si osvojil názor pracovníkov ministerstva financií, aby sme tieto prostriedky riešili odvodom do štátneho rozpočtu zo štátnych fondov, ktoré sú v správe ministerstva pôdohospodárstva. Pre boha živého, uvedomuje si tu vôbec niekto, že Štátny fond trhovej regulácie rozhodujúcou mierou spôsobil to, že sme jediná krajina, ktorá v tomto období významným spôsobom nezvýšila ceny pečiva a chleba? Že to zvládol Štátny fond trhovej regulácie, samozrejme, aj s inými inštitútmi, a jednoducho preto, že tie zdroje mal? Akým spôsobom môžeme potom previesť tieto prostriedky a žiadať, aby nejaká stabilita na slovenskom potravinovom trhu bola? Prepáčte mi trošku emócií. Na záver ešte jeden údaj, že prečo teda vždy na ťarchu štátneho rozpočtu. Ak by to, vážené dámy a páni, všetko vždy malo byť na ťarchu štátneho rozpočtu, ak by sme pristupovali k tomu len matematicky, tak rezort ministerstva pôdohospodárstva by nemal mať dotácie teraz 6,9 mld, ale minimálne 11,4 mld. Ale to sú problémy omnoho širšie a ja som presvedčený, že dospejeme k vzájomného dorozumeniu a k vzájomnej dohode. Vážené dámy, vážení páni, to je z mojej strany všetko. Vážený pán predsedajúci, môžeme pristúpiť k hlasovaniu o návrhu záverečného účtu Slovenskej republiky za rok 1995.</seg>
            </u>
            <u xml:id="ParlaMint-SK_1996-06-19-t1m16.u900" who="#MariánAndel.1950" ana="#chair">
               <seg xml:id="ParlaMint-SK_1996-06-19-t1m16.u900.p1">Ďakujem, pán kolega. Pristúpime k hlasovaniu a žiadam vás, aby ste uvádzali hlasovanie o návrhu uznesenia, ktoré máte predložené v spoločnej správe, prípadne o tých návrhoch, resp. doplnkoch, ktoré vyplynuli z rozpravy. Žiadam poslancov, ktorí sú mimo rokovacích priestorov, aby sa okamžite dostavili na hlasovanie. Ďakujem. <kinesic type="ringing"><desc>Gong.</desc></kinesic> Nech sa páči, pán kolega.</seg>
            </u>
            <u xml:id="ParlaMint-SK_1996-06-19-t1m16.u901" who="#MiroslavMaxon.1951" ana="#regular">
               <seg xml:id="ParlaMint-SK_1996-06-19-t1m16.u901.p1">Vážený pán predsedajúci, zo spoločnej správy nevyplynuli žiadne body, o ktorých by bolo potrebné hlasovať, sú premietnuté do uznesenia. Takže najskôr by som odporúčal, aby sme hlasovali o pozmeňujúcich návrhoch, ktoré odzneli v rozprave k tomuto bodu rokovania, a potom o záverečnom uznesení ako celku s tým, že o bode, o ktorom som odporúčal hlasovať osobitne, by sme hlasovali najskôr. Má to svoju logiku.</seg>
            </u>
            <u xml:id="ParlaMint-SK_1996-06-19-t1m16.u902" who="#MariánAndel.1950" ana="#chair">
               <seg xml:id="ParlaMint-SK_1996-06-19-t1m16.u902.p1">Áno, samozrejme, inak ani postupovať nemôžeme. Takže nech sa páči, pán spoločný spravodajca, môžete začať uvádzať návrh.</seg>
            </u>
            <u xml:id="ParlaMint-SK_1996-06-19-t1m16.u903" who="#MiroslavMaxon.1951" ana="#regular">
               <seg xml:id="ParlaMint-SK_1996-06-19-t1m16.u903.p1">Prvý pozmeňujúci návrh v rozprave formuloval pán poslanec Košnár, žiada doplniť uznesenie, kde v časti E žiada vládu Slovenskej republiky predložiť vládny návrh štátneho rozpočtu na rok 1997 do konca októbra 1996. Tento pozmeňujúci návrh odporúčam neprijať.</seg>
            </u>
            <u xml:id="ParlaMint-SK_1996-06-19-t1m16.u904" who="#MariánAndel.1950" ana="#chair">
               <seg xml:id="ParlaMint-SK_1996-06-19-t1m16.u904.p1">Dámy a páni, prezentujme sa a zároveň hlasujme. Pán spoločný spravodajca neodporúča tento návrh prijať. <note type="narrative">Hlasovanie.</note> Prezentovalo sa 107 poslancov. Za návrh hlasovalo 37 poslancov. Proti návrhu hlasovalo 50 poslancov. Hlasovania sa zdržalo 17 poslancov. Nehlasovali 3 poslanci. Konštatujem, že tento návrh sme neprijali. Nech sa páči, pokračujme.</seg>
            </u>
            <u xml:id="ParlaMint-SK_1996-06-19-t1m16.u905" who="#MiroslavMaxon.1951" ana="#regular">
               <seg xml:id="ParlaMint-SK_1996-06-19-t1m16.u905.p1">Ďalší pozmeňujúci návrh predniesol pán poslanec Kováč. "Národná rada Slovenskej republiky, žiada vládu Slovenskej republiky, aby v roku 1996 zabezpečila úpravu tarifných platov pre pracovníkov v rozpočtových a príspevkových organizáciách tak, aby nárast miezd v jednotlivých triedach a platových stupňoch bol najmenej 24 %." Tento návrh odporúčam neprijať.</seg>
            </u>
            <u xml:id="ParlaMint-SK_1996-06-19-t1m16.u906" who="#MariánAndel.1950" ana="#chair">
               <seg xml:id="ParlaMint-SK_1996-06-19-t1m16.u906.p1">Ďakujem. Prezentujme sa a zároveň hlasujme. Pán spoločný spravodajca odporúča tento návrh neprijať. <note type="narrative">Hlasovanie.</note> Prezentovalo sa 108 poslancov. Za návrh hlasovalo 36 poslancov. Proti návrhu hlasovalo 43 poslancov. Hlasovania sa zdržalo 28 poslancov. Nehlasoval 1 poslanec. Konštatujem, že ani tento návrh sme neschválili. Pán kolega Moric, prosím, nerušte naše rokovanie.</seg>
            </u>
            <u xml:id="ParlaMint-SK_1996-06-19-t1m16.u907" who="#MiroslavMaxon.1951" ana="#regular">
               <seg xml:id="ParlaMint-SK_1996-06-19-t1m16.u907.p1">Ďalšie pozmeňujúce návrhy predniesol pán poslanec Rózsa. Žiada doplniť uznesenie v časti A o bod 4: "Predseda vlády sa nedostavil na schôdzu Národnej rady Slovenskej republiky a ani inak neodôvodnil celospoločenskú prospešnosť čerpania rezervy vlády." A bod 5 "Minister kultúry Slovenskej republiky nepodal rozpis dotácií z fondu Pro Slovakia za rok 1995, ako to požadoval Výbor Národnej rady Slovenskej republiky pre životné prostredie a ochranu prírody." Predpokladám, že je to jeden pozmeňujúci návrh. Žiadate hlasovať osobitne? <vocal type="noise"><desc>Hlas v sále.</desc></vocal> Takže budeme hlasovať najprv o doplnení bodu 4 uznesenia, kde sa hovorí, že predseda vlády sa nedostavil na schôdzu. Neodporúčam tento návrh prijať.</seg>
            </u>
            <u xml:id="ParlaMint-SK_1996-06-19-t1m16.u908" who="#MariánAndel.1950" ana="#chair">
               <seg xml:id="ParlaMint-SK_1996-06-19-t1m16.u908.p1">Dámy a páni, prezentujme sa a zároveň hlasujme. Pán spoločný spravodajca neodporúča tento návrh prijať. <note type="narrative">Hlasovanie.</note> Prezentovalo sa 107 poslancov. Za návrh hlasovalo 30 poslancov. Proti návrhu hlasovalo 65 poslancov. Hlasovania sa zdržalo 10 poslancov. Nehlasovali 2 poslanci. Konštatujem, že tento návrh sme neprijali.</seg>
            </u>
            <u xml:id="ParlaMint-SK_1996-06-19-t1m16.u909" who="#MiroslavMaxon.1951" ana="#regular">
               <seg xml:id="ParlaMint-SK_1996-06-19-t1m16.u909.p1">Doplnenie uznesenia v časti A o bod 5 - minister kultúry Slovenskej republiky nepodal konkrétny rozpis dotácií z fondu Pro Slovakia za rok 1995, ako to požadoval Výbor Národnej rady Slovenskej republiky pre životné prostredie a ochranu prírody - odporúčam neprijať.</seg>
            </u>
            <u xml:id="ParlaMint-SK_1996-06-19-t1m16.u910" who="#MariánAndel.1950" ana="#chair">
               <seg xml:id="ParlaMint-SK_1996-06-19-t1m16.u910.p1">Dámy a páni, prezentujme sa a zároveň hlasujme. Pán spoločný spravodajca neodporúča tento návrh prijať. <note type="narrative">Hlasovanie.</note> Prezentovalo sa 107 poslancov. Za návrh hlasovalo 30 poslancov. Proti návrhu hlasovalo 58 poslancov. Hlasovania sa zdržalo 18 poslancov. Nehlasoval 1 poslanec. Konštatujem, že tento návrh nebol prijatý.</seg>
            </u>
            <u xml:id="ParlaMint-SK_1996-06-19-t1m16.u911" who="#MiroslavMaxon.1951" ana="#regular">
               <seg xml:id="ParlaMint-SK_1996-06-19-t1m16.u911.p1">Ako posledná formulovala svoje pozmeňujúce návrhy pani poslankyňa Rusnáková. Jej prvý pozmeňujúci návrh znel: Národná rada Slovenskej republiky žiada vládu, aby zdôvodnila, aký celospoločenský prospech malo čerpanie 14 747 tisíc Sk z rezervy vlády pri riešení straty Tlačovej agentúry Slovenskej republiky v roku 1993 <note>uznesenie vlády Slovenskej republiky číslo 540 z 18. 7. 1995</note> spôsobenej denníkom Republika. A po b): 15 mil. Sk z rezervy vlády pre Fond detí a mládeže na vydávanie denníka Nová Smena mladých <note>uznesenie vlády Slovenskej republiky číslo 833 zo dňa 17. 11. 1995</note>. Tento pozmeňujúci návrh neodporúčam prijať.</seg>
            </u>
            <u xml:id="ParlaMint-SK_1996-06-19-t1m16.u912" who="#MariánAndel.1950" ana="#chair">
               <seg xml:id="ParlaMint-SK_1996-06-19-t1m16.u912.p1">Ďakujem. Prezentujme sa a zároveň hlasujme. Pán spoločný spravodajca neodporúča tento návrh prijať. <note type="narrative">Hlasovanie.</note> Prezentovalo sa 109 poslancov. Za návrh hlasovalo 36 poslancov. Proti návrhu hlasovalo 56 poslancov. Hlasovania sa zdržalo 17 poslancov. Konštatujem, že tento návrh sme neprijali.</seg>
            </u>
            <u xml:id="ParlaMint-SK_1996-06-19-t1m16.u913" who="#MiroslavMaxon.1951" ana="#regular">
               <seg xml:id="ParlaMint-SK_1996-06-19-t1m16.u913.p1">Ďalší pozmeňujúci návrh pani poslankyne Rusnákovej je, že Národná rada Slovenskej republiky žiada vládu, aby zdôvodnila, v čom vidí zmenu kompetencií a nepredvídané mimoriadne udalosti - písm. C použitia prostriedkov z rezervy vlády, príloha číslo 3 Návrhu štátneho záverečného účtu Slovenskej republiky za rok 1995 - pri poskytnutí finančných prostriedkov 15 mil. Sk na vydávanie denníka Nová Smena mladých. Tento pozmeňujúci návrh odporúčam neprijať.</seg>
            </u>
            <u xml:id="ParlaMint-SK_1996-06-19-t1m16.u914" who="#MariánAndel.1950" ana="#chair">
               <seg xml:id="ParlaMint-SK_1996-06-19-t1m16.u914.p1">Dámy a páni, prezentujme sa a zároveň hlasujme. Pán spoločný spravodajca neodporúča ani tento návrh prijať. Pani kolegyňa Rusnáková, netreba náhodou procedurálnu poznámku? Nie. <vocal type="noise"><desc>Hlas zo sály.</desc></vocal> Pán kolega, nie ste v krčme. <note type="narrative">Hlasovanie.</note> Prezentovalo sa 109 poslancov. Za návrh hlasovalo 36 poslancov. Proti návrhu hlasovalo 52 poslancov. Hlasovania sa zdržalo 20 poslancov. Nehlasoval 1 poslanec. Konštatujem, že tento návrh sme neprijali. Môžete pokračovať, pán kolega.</seg>
            </u>
            <u xml:id="ParlaMint-SK_1996-06-19-t1m16.u915" who="#MiroslavMaxon.1951" ana="#regular">
               <seg xml:id="ParlaMint-SK_1996-06-19-t1m16.u915.p1">Ďakujem pekne. Posledný pozmeňujúci návrh pani poslankyne Rusnákovej znie: Národná rada Slovenskej republiky žiada vládu o konkrétny rozpis dotácií zo Štátneho fondu kultúry Pro Slovakia za rok 1995. Tento pozmeňujúci návrh odporúčam prijať.</seg>
            </u>
            <u xml:id="ParlaMint-SK_1996-06-19-t1m16.u916" who="#MariánAndel.1950" ana="#chair">
               <seg xml:id="ParlaMint-SK_1996-06-19-t1m16.u916.p1">Prosím, prezentujme sa a zároveň hlasujme. Pán spoločný spravodajca odporúča tento návrh prijať. <note type="narrative">Hlasovanie.</note> Prezentovalo sa 109 poslancov. Za návrh hlasovalo 80 poslancov. Proti návrhu hlasovali 3 poslanci. Hlasovania sa zdržalo 26 poslancov. Konštatujem, že tento návrh sme prijali.</seg>
            </u>
            <u xml:id="ParlaMint-SK_1996-06-19-t1m16.u917" who="#MiroslavMaxon.1951" ana="#regular">
               <seg xml:id="ParlaMint-SK_1996-06-19-t1m16.u917.p1">Ďakujem pekne, vážený pán predsedajúci. Teraz, ak dovolíte, by som dal hlasovať osobitne o časti E bod 2, o ktorom som uviedol, že budeme o ňom hlasovať osobitne vzhľadom na to, že ho neodporúčam prijať. Takže prosím, aby sme hlasovali o časti E bod 2 s odporúčaním neprijať. Mám na mysli návrh uznesenia Národnej rady Slovenskej republiky.</seg>
            </u>
            <u xml:id="ParlaMint-SK_1996-06-19-t1m16.u918" who="#MariánAndel.1950" ana="#chair">
               <seg xml:id="ParlaMint-SK_1996-06-19-t1m16.u918.p1">Prosím, prezentujme sa a hlasujme o tejto časti uznesenia, ktorú pán spoločný spravodajca neodporúča prijať. <note type="narrative">Hlasovanie.</note> Prezentovalo sa 106 poslancov. Za návrh hlasovalo 26 poslancov. Proti návrhu hlasovalo 51 poslancov. Hlasovania sa zdržalo 26 poslancov. Nehlasovali 3 poslanci. Konštatujem, že tento návrh sme neprijali.</seg>
            </u>
            <u xml:id="ParlaMint-SK_1996-06-19-t1m16.u919" who="#MiroslavMaxon.1951" ana="#regular">
               <seg xml:id="ParlaMint-SK_1996-06-19-t1m16.u919.p1">Ďakujem pekne, vážený pán predsedajúci. Teraz vás chcem poprosiť, aby ste dali hlasovať o uznesení ako celku, samozrejme, okrem časti E bodu 2 uznesenia Národnej rady Slovenskej republiky k návrhu Štátneho záverečného účtu Slovenskej republiky za rok 1995. Odporúčam ho, samozrejme, prijať.</seg>
            </u>
            <u xml:id="ParlaMint-SK_1996-06-19-t1m16.u920" who="#MariánAndel.1950" ana="#chair">
               <seg xml:id="ParlaMint-SK_1996-06-19-t1m16.u920.p1">Ďakujem. Budeme hlasovať o návrhu uznesenia ako celku v znení schválených zmien a doplnkov. Prosím, prezentujme sa a zároveň hlasujme. Pán spoločný spravodajca odporúča návrh uznesenia prijať. <note type="narrative">Hlasovanie.</note> Prezentovalo sa 75 poslancov. Konštatujem, že v tomto momente zrejme nie sme uznášaniaschopní, pretože niektoré kartičky nie sú tam, kde majú byť. Využil by som teraz túto možnosť, a prosím skrutátorov, aby okamžite spočítali počet prítomných členov. <vocal type="noise"><desc>Ruch v sále.</desc></vocal> Áno, nech sa páči, počítajte najmä tých, čo odchádzajú. Nech sa páči, s procedurálnym návrhom vystúpi pán poslanec Hofbauer.</seg>
            </u>
            <u xml:id="ParlaMint-SK_1996-06-19-t1m16.u921" who="#RomanHofbauer.1940" ana="#regular">
               <seg xml:id="ParlaMint-SK_1996-06-19-t1m16.u921.p1">Kolegovia poslanci, zajtra o 8.30 hodine u mňa bude výbor pre hospodárstvo, privatizáciu a podnikanie - na 10 minút.</seg>
            </u>
            <u xml:id="ParlaMint-SK_1996-06-19-t1m16.u922" who="#MariánAndel.1950" ana="#chair">
               <seg xml:id="ParlaMint-SK_1996-06-19-t1m16.u922.p1">Dámy a páni, skúsime zopakovať hlasovanie. Prezentujte sa, prosím, a hlasujte. Pán spoločný spravodajca odporúča tento návrh uznesenia prijať. Dúfam, že medzitým ste si sčítali ľudí, ktorí odišli. Počítajú sa aj tí, ktorí stoja medzi dverami, pokiaľ nie sú zatvorené dvere. <note type="narrative">Hlasovanie.</note> Aj teraz sa prezentovalo 73 poslancov. Prosím, páni skrutátori, aký je skutočný stav poslancov tejto slávnej snemovne? <vocal type="noise"><desc>Hlasy v sále.</desc></vocal> Pán kolega, ja nešaškujem, myslím, že vy šaškujete. Pán kolega, zatvorte dvere, je tu prievan. Čo si taký zvedavý? Poď dnu alebo zatvor dvere, alebo choď na balkón. <vocal type="noise"><desc>Ruch v sále.</desc></vocal> Ale už ho započítali. Môžeš ísť preč, oni ťa spočítali pri hlasovaní, už teraz môžeš odísť. Páni skrutátori, viete mi povedať výsledok, koľko bolo poslancov? <vocal type="noise"><desc>Hlasy v sále.</desc></vocal> Prosím pokoj, pýtam sa skrutátorov. Pán kolega, ste predseda výboru. Vieme, nevieme? Ak nevieme, dámy a páni, prerušujem dnešné rokovanie. Zajtra bude schôdza pokračovať o 9.00 hodine za účasti pána prezidenta Slovenskej republiky. Budeme pokračovať zákonom Národnej rady Slovenskej republiky z 22. marca 1996 o územnom a správnom usporiadaní Slovenskej republiky vrátenom prezidentom Slovenskej republiky na opätovné prerokovanie Národnou radou Slovenskej republiky. O tomto zákone budeme rokovať za prítomnosti pána prezidenta Slovenskej republiky o 9.00 hodine. Siedmy deň rokovania 16. schôdze Národnej rady Slovenskej republiky 3. júla 1996 ____________________________________________________________</seg>
            </u>
            <u xml:id="ParlaMint-SK_1996-06-19-t1m16.u923" who="Kováč, M." ana="#regular">
               <seg xml:id="ParlaMint-SK_1996-06-19-t1m16.u923.p1">Vážený pán predseda, vážení členovia vlády, vážené pani poslankyne, páni poslanci, k zákonu o územnom a správnom usporiadaní Slovenskej republiky som uplatnil 4 pripomienky. Z nich má základný význam problematika postavenia hlavného mesta Bratislavy. Podľa článku 10 ústavy postavenie Bratislavy ako hlavného mesta Slovenskej republiky ustanoví osobitný zákon. Týmto zákonom je zákon číslo 377/1990 Zb., ktorý podľa vyjadrenia ministerstva vnútra i podľa názoru niektorých poslancov nebol posudzovaným zákonom zmenený. S uvedenými názormi sa však nemôžem stotožniť. Nový zákon bez ohľadu na to, či to výslovne ustanovuje alebo nie, ak upravuje rovnakú matériu, mení staršie zákony. Preto ustanovenie § 2 posudzovaného zákona nepriamo novelizuje aj zákon o Bratislave. Ak by to tak nemalo byť, musel by posudzovaný zákon obsahovať výslovné ustanovenie, že zákon o Bratislave nie je zákonom o územnom a správnom usporiadaní dotknutý. Také ustanovenie však posudzovaný zákon nemá. Citovaný § 2 ustanovuje, že "samosprávnymi územnými celkami sú obce a vyššie územné celky", pričom za vyšší územný celok považuje kraj. Z toho vyplýva, že okres nemôže mať samosprávne postavenie, a preto aj Bratislava, ktorá doteraz mala samosprávne postavenie v podstate na úrovni okresu, už takéto samosprávne postavenie nebude mať. A keďže podľa § 9 posudzovaného zákona Bratislava nebude tvoriť ani kraj, zostáva iba možnosť, aby Bratislava mala samosprávne postavenie na úrovni obce. Ale ak bude mať hlavné mesto rovnaké postavenie ako ktorákoľvek obec, nebude splnený zámer ustanovenia článku 10 ústavy. Ani tým sa však problematika nekončí. Podľa zákona číslo 377 je v Bratislave 17 mestských častí a tie majú postavenie obcí. Posudzovaný zákon nezrušuje mestské časti ani ich orgány a výslovne nezrušuje ani mestské orgány Bratislavy. Nie je však možné, aby na úrovni obce jestvovali dva orgány - aj orgán mestskej časti, aj celomestský orgán s rovnakou kompetenciou. Veď v takom prípade by dva orgány mohli rozdielne rozhodnúť v tej istej konkrétnej veci, čo by viedlo k absurdným dôsledkom. Vidíme teda, že v uvedenej konštrukcii mestské orgány i orgány mestských častí nemôžu vedľa seba v nových podmienkach pôsobiť. Kto však bude v Bratislave pôsobnosť obce vykonávať a ktoré orgány zanikajú, to sa zo zákona nedozvieme. Pravdaže, ani sa to dozvedieť nemôžeme, lebo obyčajný zákon sotva môže predčasne ukončiť funkčné obdobie orgánov zvolených občanmi na presne vymedzený čas. To, čo som uviedol, jednoznačne dokazuje, že zákon sa veľmi významne dotýka samosprávneho postavenia Bratislavy, postavenia celomestských samosprávnych orgánov a samosprávnych orgánov mestských častí. Obdobná problematika vznikne v oblasti tzv. prenesenej štátnej správy, kde v prvom stupni rozhoduje obec a v druhom stupni okresný štátny orgán. Ak by v budúcnosti na prvom stupni rozhodol napríklad o poplatkoch za znečisťovanie ovzdušia celomestský samosprávny orgán, odvolacím orgánom by bol štátny orgán jedného z bratislavských okresov. Orgán, ktorý reprezentuje jednu pätinu Bratislavy, by bol v tomto zmysle nadriadeným orgánom voči celej Bratislave. Takýto vzťah medzi celomestskými samosprávnymi orgánmi, t. j. mestským zastupiteľstvom, primátorom a magistrátom a medzi orgánmi štátnej správy, ktoré bude mať mesto iba na úrovni piatich okresov, nie je dobrý. Posudzovaný zákon významne mení aj postavenie Bratislavy a jej orgánov, ktoré vykonávajú štátnu správu. § 9 neráta s Bratislavou ako s územným celkom, ale rozdeľuje ju na 5 samostatných okresov bez toho, aby vyjadril, že tieto okresy sa integrujú do územného celku Bratislava, a teda aj bez toho, aby umožnil existenciu celomestských orgánov štátnej správy. Krajské orgány túto funkciu plniť nebudú a ani nemôžu, pretože tak ako o Bratislavu sa budú musieť starať o ďalších 71 obcí. Ale existenciu mesta vo veľkosti a význame Bratislavy bez mestských orgánov štátnej správy si neviem predstaviť. Uvedomme si, vážené pani poslankyne, páni poslanci, že Bratislava je hlavným mestom nás všetkých, čo v nej bývame, ako aj tých občanov Slovenska, ktorí v nej nebývajú. Vyjadrime takú podporu svojmu hlavnému mestu, aká mu patrí, a nevráťme ho na úroveň, ktorú malo v neslávnom období označovanom ako éra Antonína Novotného. Viem, že prípadné zaradenie okresov Pezinok, Malacky a Senec do Trnavského kraja by niektorým občanom týchto okresov nevyhovovalo. Rovnakú situáciu však budú mať mnohí občania napríklad z okresov Senica alebo Dunajská Streda. A do ešte horšej situácie sa dostanú napríklad obyvatelia Dunajskej Lužnej, ktorá komunikačne i mestským spôsobom života jej občanov jednoznačne inklinuje k Bratislave, ale okresné sídlo má mať v Senci. Horšiu situáciu budú mať preto, lebo občan dochádza do osobného kontaktu s okresnými orgánmi neporovnateľne častejšie ako s krajskými orgánmi. Na krajskom stupni je konanie, ako vieme, spravidla písomné. Pri riešení tejto problematiky by bolo možné uvažovať o existencii kraja, ktorý by združoval spomínané i niektoré ďalšie okresy a mal by sídlo v Bratislave. Také úvahy však presahujú rámec možností, ktorými disponuje prezident republiky formou pripomienok k vrátenému zákonu. Išlo by v podstate o novú koncepciu, takmer o nový zákon, ale zákonodarnú iniciatívu prezident republiky podľa ústavy nemá. Za tejto situácie ako najlepšie z možných riešení vidím to, aby hlavné mesto Slovenskej republiky tvorilo osobitnú územnú jednotku s postavením kraja. Vážená Národná rada, vo svojom rozhodnutí som pripomenul problém, ktorý vznikne v dôsledku novej zákonnej úpravy, uvedenej v § 2 odsek 3, podľa ktorej vojenský obvod nie je súčasťou obce ani kraja. Ustanovenie § 10 síce dáva možnosť vláde, aby zaradila vojenské obvody do príslušných okresov, ale tým sa celá problematika nerieši. Predovšetkým je tu otázka ústavnosti celého splnomocnenia, ktoré je uvedené v citovanom ustanovení. Pochybnosti o tom, či je v súlade s ústavou, aby sa o veciach takej primárnej povahy, akú má zaradenie obcí do okresov, rozhodovalo formou sekundárneho právneho predpisu, som uviedol písomne a nechcem ich tu opakovať. Pripomeniem len, že podľa článku 120 ústavy nariadenie vlády možno vydať iba "v medziach zákona". Posudzované splnomocnenie, ani zákon ako celok, však nijaké medze pre vykonávacie nariadenie neustanovili. Mám vážne obavy z možnej situácie v podobe niekoľkomesačného právneho vákua, ktoré by nastalo, ak by sa opakovala história s vládnym nariadením o Liečebnom poriadku. Okrem toho samotné splnomocnenie umožňuje zaradiť vojenské obvody iba do okresu a znenie § 2 odsek 3 vylučuje ich zaradenie do kraja. Pýtam sa preto, ktorý krajský súd bude príslušný na rozhodovanie o trestných činoch civilných osôb, ku ktorým dôjde vo vojenskom obvode. A rovnako sa pýtam, či zodpovedá všeobecnému volebnému právu skutočnosť, že osoby trvale bývajúce vo vojenských obvodoch nebudú môcť - bez zmeny zákona - voliť prinajmenšom do orgánov obcí. Bude to tak preto, lebo vojenské obvody nie sú a ani podľa vládneho nariadenia nebudú môcť byť súčasťou nijakej obce a voliť môže iba občan s trvalým pobytom v obci a iba taký občan môže byť aj zvolený. Uvedomujeme si, že sme takto pozbavili istú časť občanov jedného zo základných občianskych práv, a to volebného práva? Keď som vyjadril toto upozornenie a formuloval riešenie, ktoré by problém mohlo odstrániť, nemyslel som, a ani si nemyslím, že by to mohlo byť riešenie jediné. Určite možno uvažovať aj o iných variantoch. Ale nemožno nechať uvedenú problematiku otvorenú a neriešiť tieto i ďalšie problémy len preto, že na ne upozornil prezident republiky. Máme spoločnú zodpovednosť voči našim občanom a máme spoločnú povinnosť riešiť ich problémy bez ohľadu na to, ktorý štátny orgán upozorňuje na medzeru alebo chybu v prijatom zákone. Vážené pani poslankyne, páni poslanci, nové územné usporiadanie je veľmi zložitou problematikou a nevyrieši ju iba tento zákon. Vieme, aký komplex ďalších zákonov treba nielen pripraviť a prijať, najmä zavŕšiť celý legislatívny proces až po ich publikovanie, pričom treba vykonať všetky opatrenia, vrátane kreovania orgánov, ktoré uvedené zákony predpokladajú. A nejde len o oblasť štátnej správy, ale aj o územné usporiadanie iných orgánov, ktoré svojou štruktúrou na administratívne členenie štátu nadväzujú. Z nich spomeniem aspoň zákon o štátnej správe súdov, podľa ktorého obvody okresných súdov sa zhodujú s obvodmi okresov a sídla a obvody krajských súdov sú vymedzené v zhode s doterajším administratívnym usporiadaním štátu. Nepovažujem za dostatočne reálne očakávanie, že nové územné usporiadanie súdov vrátane všetkých personálnych zmien sa dá vykonať za niekoľko zostávajúcich týždňov. Uvedomme si, že z ústavy vyplýva nemožnosť preložiť sudcu bez jeho súhlasu, a uvedomme si tiež, že nie je možné, aby odo dňa účinnosti zákona nefungovali všetky okresné a krajské súdy, ktoré podľa zákona musia pôsobiť. Článok 46 ústavy dáva občanovi právo, aby sa v každom čase mohol domáhať svojich práv na súde, ktorého príslušnosť ustanoví zákon. Dodnes však nepoznám návrh zákona, ktorý by spôsobom zodpovedajúcim vyššie uvedeným ústavným zásadám túto problematiku navrhoval riešiť. Okrem uvedených vážnych vecných dôvodov je tu ďalší zákonný dôvod, aby zákon o územnom a správnom usporiadaní nadobudol účinnosť až 1. januára. Týmto dôvodom je vami iba nedávno prijatý zákon o rozpočtových pravidlách, ktorým ste sa sami zaviazali prijímať zákony s rozpočtovými dôsledkami iba s účinnosťou od 1. januára nasledujúceho rozpočtového roka. Sami ste si uzákonili výnimku iba na prípad, ak rozpočtové dôsledky možno pokryť zvýšenými príjmami alebo úsporou výdavkov. Preto odôvodnenie ministra vnútra, ktoré sa odvoláva na rozpočtovú rezervu, nie je v súlade s § 51 odsek 3 zákona číslo 303/1995 Z. z. Netreba vysvetľovať, že iným inštitútom sú zvýšené príjmy alebo znížené výdavky a celkom iným inštitútom je rozpočtová rezerva. Ak ste toho názoru, že zákon o rozpočtových pravidlách nie je dobrý, zmeňte ho a potom môžete určiť účinnosť zákona bez uvedeného obmedzenia. Vedomé porušovanie platného zákona by však bolo ďalším ústupom od princípov právneho štátu. Vážená Národná rada, nové územné a správne usporiadanie Slovenskej republiky je vážnou a zodpovednou úlohou. O to viac je potrebné, aby ste vaše rozhodnutie opätovne dôkladne uvážili, rozhodli sa v súlade s požiadavkami a potrebami občanov, vrátane občanov hlavného mesta, i v súlade s ústavnými princípmi. Preto vás žiadam, aby ste zákon schválili so zmenami, ktoré som vám navrhol vo svojom rozhodnutí z 9. apríla 1996.</seg>
            </u>
            <kinesic type="applause">
               <desc>Potlesk.</desc>
            </kinesic>
            <u xml:id="ParlaMint-SK_1996-06-19-t1m16.u924" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u924.p1">Ďakujem pánu prezidentovi za odôvodnenie vráteného zákona. Prosím predsedu výboru pre verejnú správu, územnú samosprávu a národnosti poslanca Jozefa Reu, aby podal správu o výsledkoch prerokovania vráteného zákona vo výboroch Národnej rady. Nech sa páči.</seg>
            </u>
            <u xml:id="ParlaMint-SK_1996-06-19-t1m16.u925" who="#JozefRea.1948" ana="#regular">
               <seg xml:id="ParlaMint-SK_1996-06-19-t1m16.u925.p1">Ďakujem pekne za slovo. Vážený pán predsedajúci, pán predseda Národnej rady, pán minister, pán prezident, kolegyne, kolegovia, milí hostia, dovoľte, aby som predložil Národnej rade Slovenskej republiky spoločnú správu výborov Národnej rady Slovenskej republiky, okrem Mandátového a imunitného výboru Národnej rady Slovenskej republiky a Výboru Národnej rady Slovenskej republiky pre nezlučiteľnosť funkcií štátnych funkcionárov, o výsledku prerokovania zákona Národnej rady Slovenskej republiky z 22. marca 1996 o územnom a správnom usporiadaní Slovenskej republiky vráteného prezidentom Slovenskej republiky na opätovné prerokovanie Národnou radou Slovenskej republiky, tlač číslo 396. Zákon Národnej rady Slovenskej republiky o územnom a správnom usporiadaní Slovenskej republiky z 22. marca 1996 vrátený prezidentom Slovenskej republiky na opätovné prerokovanie Národnou radou Slovenskej republiky pridelil predseda Národnej rady Slovenskej republiky rozhodnutím číslo 902 z 10. apríla 1996 na prerokovanie všetkým výborom Národnej rady Slovenskej republiky okrem uvedených výborov, a to v lehote do 9. mája tohto roku. Na skoordinovanie stanovísk bol určený Výbor Národnej rady Slovenskej republiky pre verejnú správu, územnú samosprávu a národnosti. Výbory prerokovali zákon v určenej lehote. Zahraničný výbor Národnej rady Slovenskej republiky, Výbor Národnej rady Slovenskej republiky pre zdravotníctvo a sociálne veci, Výbor Národnej rady Slovenskej republiky pre obranu a bezpečnosť, Výbor Národnej rady Slovenskej republiky pre financie, rozpočet a menu, Výbor Národnej rady Slovenskej republiky pre vzdelanie, vedu, kultúru a šport neprijali uznesenie o výsledku prerokovania zákona, lebo podľa § 48 ods. 1 zákona Slovenskej národnej rady číslo 44 z roku 1989 Zb. o rokovacom poriadku Slovenskej národnej rady v znení neskorších predpisov nevyslovila s nim súhlas nadpolovičná väčšina všetkých členov výboru. Výbor Národnej rady Slovenskej republiky pre verejnú správu, územnú samosprávu a národnosti, Ústavnoprávny výbor Národnej rady Slovenskej republiky a Výbor Národnej rady Slovenskej republiky pre hospodárstvo, privatizáciu a podnikanie odporúčajú Národnej rade Slovenskej republiky schváliť zákon v pôvodnom znení. Výbor Národnej rady Slovenskej republiky pre životné prostredie a ochranu prírody odporúča Národnej rade Slovenskej republiky opätovne prerokovať zákon Národnej rady Slovenskej republiky z 22. marca 1996 o územnom a správnom usporiadaní Slovenskej republiky vrátený prezidentom Slovenskej republiky na opätovné prerokovanie s pripomienkami. Spoločnú správu, tlač 396a, máte pred sebou, tieto pripomienky sú zhrnuté v 5 bodoch, ktoré prijal výbor pre životné prostredie, ale zároveň tým, že odporúča zákon prerokovať s týmito pripomienkami, Výbor Národnej rady Slovenskej republiky pre životné prostredie a ochranu prírody neodporúča Národnej rade Slovenskej republiky opätovne schváliť návrh zákona Národnej rady Slovenskej republiky z 22. marca 1996 o územnom a správnom usporiadaní Slovenskej republiky. Toľko, vážený pán predsedajúci, spoločná správa. Dovoľte mi, aby som sa prihlásil do rozpravy ako prvý.</seg>
            </u>
            <u xml:id="ParlaMint-SK_1996-06-19-t1m16.u926" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u926.p1">Ďakujem predsedovi výboru pánu poslancovi Reovi a prosím, aby zaujal miesto určené pre spravodajcov výborov. Zároveň otváram rozpravu o tomto bode programu. Nech sa páči, pán predseda výboru. Máte slovo ako prvý. Mám tu ešte dve písomné prihlášky.</seg>
            </u>
            <u xml:id="ParlaMint-SK_1996-06-19-t1m16.u927" who="#JozefRea.1948" ana="#regular">
               <seg xml:id="ParlaMint-SK_1996-06-19-t1m16.u927.p1">Ďakujem pekne. Skôr ako budem pokračovať, dovoľte mi povedať, že v spoločnej správe tých 5 bodov odporučím neprijať spoločne s tým, že v rámci bodu 5 dávam pozmeňujúci návrh, a to taký, aby sa v § 9 účinnosť zákona určila dňom vyhlásenia. <vocal type="noise"><desc>Hlasy zo sály.</desc></vocal> Ospravedlňujem sa, v § 19 účinnosť zákona určiť dňom vyhlásenia. Vážený pán predsedajúci, vážení prítomní, dovoľte mi, aby som predniesol vyhlásenie členských miest a obcí združených v Regionálnom združení miest a obcí a mestských častí malokarpatského regiónu k územnému a správnemu usporiadaniu Slovenskej republiky. Sú to práve okresy alebo obce, ktoré sú pričlenené k Bratislave, ako je okres Malacky, Pezinok a Senec, a tieto regióny podporujú pôvodný vládny návrh zákona, tak ako bol schválený, a odporúčajú Národnej rade ho tak aj schváliť. Regionálne združenie členských obcí miest a obcí malokarpatského regiónu na svojom zasadnutí dňa 26. apríla 1996 prerokovalo stanovisko k opätovnému prerokovaniu zákona o územnom a správnom usporiadaní Slovenskej republiky. Členské mestá Modra, Pezinok, Senec, Svätý Jur a obce Budmerice, Častá, Dolany, Dubová, Jablonec, Limbach, Píla, Slovenský Grob, Šenkvice, Štefanová, Viničné, Vinosady a Vištuk s uspokojením a podporou prijali schválený zákon o územnom a správnom usporiadaní Slovenskej republiky s tým, že boli vytvorené samostatné okresy Pezinok, Senec, Modra a Malacky a zaradené boli do Bratislavského kraja. Členské mestá a obce tohto regiónu žiadajú poslancov Národnej rady Slovenskej republiky, aby pri opätovnom prerokovaní zákona o územnom a správnom usporiadaní Slovenskej republiky podporili pôvodný vládny návrh zákona o územnom a správnom usporiadaní Slovenskej republiky bez zmeny začlenenia okresov, tak ako sú pôvodne navrhované v zákone, a proti návrhu pána prezidenta. Postavenie hlavného mesta Slovenskej republiky Bratislavy, pôsobnosť a orgány samosprávy, ktoré budú zaradené v Bratislavskom kraji, je možné ustanoviť osobitným zákonom, tak ako je to umožnené v § 2 ods. 2 zákona o územnom a správnom usporiadaní. Novovytvorené okresy Pezinok, Senec a Modra z bývalého okresu Bratislava vidiek z hľadiska regionálnej politiky a ekonomických vzťahov sú úzko nadviazané na hlavné mesto Slovenskej republiky a z tohto dôvodu nesúhlasia so začlenením okresov Pezinok, Senec a Modra do iného ako Bratislavského kraja. Stanovisko poslali z týchto miest a možno ho majú aj viacerí páni poslanci. Je to stanovisko niekoľkých desiatok tisíc obyvateľov, ktorí nesúhlasia so stanoviskom predneseným pánom prezidentom, aby boli tieto okresy začlenené do Trnavského kraja. K ich požiadavke sa osobne prikláňam a prosím v ich mene, aj vo svojom, aby sme pôvodný Bratislavský kraj odsúhlasili v pôvodnom znení, tak ako je v zákone schválenom z 22. marca 1996. Ďakujem.</seg>
            </u>
            <kinesic type="applause">
               <desc>Potlesk.</desc>
            </kinesic>
            <u xml:id="ParlaMint-SK_1996-06-19-t1m16.u928" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u928.p1">Ďakujem pekne. Slovo má pán poslanec Šimko. Pripraví sa pán poslanec Kvarda. S faktickou poznámkou ešte vystúpi pán poslanec Bajan.</seg>
            </u>
            <u xml:id="ParlaMint-SK_1996-06-19-t1m16.u929" who="#VladimírBajan.1960" ana="#regular">
               <seg xml:id="ParlaMint-SK_1996-06-19-t1m16.u929.p1">Vážený pán prezident, vážený pán predsedajúci, kolegyne, kolegovia, samozrejme, využijem možnosť vyjadriť sa v rozprave, ale len malou faktickou pripomienkou by som chcel pripomenúť, že existuje takisto stanovisko 17 mestských častí a starostov a niektorých poslancov zvolených za volebný obvod Bratislava, ktorí sa jednoducho nestotožňujú s týmto návrhom. Ak sa ponúka stanovisko jednej strany, bolo by dobré následne prečítať aj stanovisko druhej strany, ktoré, samozrejme, spomeniem vo svojom vystúpení. Len na margo, že neexistuje len jedno stanovisko. Ďakujem.</seg>
            </u>
            <u xml:id="ParlaMint-SK_1996-06-19-t1m16.u930" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u930.p1">Budete mať možnosť, pán poslanec. Pán podpredseda Andel.</seg>
            </u>
            <u xml:id="ParlaMint-SK_1996-06-19-t1m16.u931" who="#MariánAndel.1950" ana="#chair">
               <seg xml:id="ParlaMint-SK_1996-06-19-t1m16.u931.p1">Myslím si, že toto netreba chápať ako nejaký zápas medzi mestami a obcami pri Bratislave, resp. jednotlivých mestských častí. Osobne som z Modry a takisto viem, ktorý problém vlastne predstaviteľov týchto obcí vedie k tomu, aby žiadali pripojenie k Bratislave, aby sme im tu umožnili proste ľahší život. 70 % obyvateľstva týchto obcí, počnúc od Modry, Častej, z tejto strany od Malaciek, za Malackami, pracuje v Bratislave - Vladko, nemávaj rukou. A ak môžeme ľuďom nejakým spôsobom pomôcť, tak im pomôžme a nerobme to ako zápas medzi opozíciou a koalíciou. Proste sme tu nato, aby sme ľuďom pomáhali, a z toho, podľa môjho názoru, vychádzal aj tento návrh zákona. Ďakujem.</seg>
            </u>
            <u xml:id="ParlaMint-SK_1996-06-19-t1m16.u932" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u932.p1">Ďakujem. Pán poslanec Šimko, máte slovo.</seg>
            </u>
            <u xml:id="ParlaMint-SK_1996-06-19-t1m16.u933" who="#IvanŠimko.1955" ana="#regular">
               <seg xml:id="ParlaMint-SK_1996-06-19-t1m16.u933.p1">Ďakujem. Vážený pán prezident, dámy a páni, zákon o územnom a správnom usporiadaní v podobe, v ktorej ho máme znova pred sebou, nie je zákonom pre ľudí. Už jeho prvé schválenie spôsobilo veľa zlej krvi. Oživili sa staré, často už storočia driemajúce nevraživosti medzi rivalizujúcimi mestami. Výsledkom boli nové sváry a nekonečne veľa praktických nejasností, pretože zákon vlastne vôbec nebol pripravený. Namiesto toho, aby ľuďom život zjednodušil a uľahčil, pôsobí už dnes presne opačne. A predovšetkým rozdeľuje. Nielen našu vlasť, ale znova a znova našich ľudí. Na čo je to dobré? Azda preto, aby sa zasa napĺňalo heslo starých rímskych imperátorov "Divide et impera"? Je nad slnko jasnejšie, že tento zákon uzrel svetlo sveta nie preto, aby ľuďom na Slovensku akokoľvek pomohol. Je to klasický príklad politickej objednávky. Vidno, že vládnucemu hnutiu na ňom skutočne nesmierne záleží, a je zrejmé aj prečo. Veď jeho predstavitelia nám to vlastne už všetko povedali. Pani podpredsedníčka HZDS sa nedávno vyjadrila skutočne pregnantne: "Budúce voľby musíme vyhrať tak, aby sme koaličných partnerov nepotrebovali." A predovšetkým predseda toho istého hnutia to v podstate povedal už mnohokrát - že treba, aby sme tu mali dve veľké strany a možno i to je veľa, a že treba zmeniť volebný systém. Nuž a ako sa to dá urobiť? Iba postupne. Pretože naraz by to malé strany asi sotva odhlasovali. Ale postupne sa dá obeť prinútiť i k samovražde. Pri každom kroku si totiž povie: "Dnes je to ešte dobré, dnes to ešte prežijem." Len vtedy, keď už nebude cesty späť, si uvedomí, že letí v kamikadze lietadle, ktoré nemá podvozok na pristávanie. A scenár je jasný ako detské oči. Ono to tak totiž bolo vždy. Marx a Lenin jasne narysovali kontúry komunistickej diktatúry. Otvorene to predsa dopredu napísali a povedali. Ba v Rusku to po roku 1917 začali i realizovať. A komunisti v Československu nič iného neponúkali, len nezdôrazňovali všetko naraz a hlavne nie to nepríjemné. A tak ich v roku 1946 volili i milióny občanov, ktorí si nepochybne neželali diktatúru. A potom sa nestačili diviť, keď krok po kroku ich život obvinul ostnatý drôt. A obdobne zrejmé je to i teraz. Navrhované územnosprávne usporiadanie štátu je prvým krokom k tomu, čo nám pani Keltošová vo svojej úprimnosti minule vlastne už povedala. Ale mnohí si tu azda dnes povedia: "No veď to ešte nič nie je. Ak príde čosi, čo bude nebezpečné, potom už nezahlasujem". Nuž ale nabudúce príde návrh volebného zákona, ktorý zmení volebný systém. Mimochodom, už je pripravených niekoľko alternatív. Ale i tu mnohých z vás bude možné ešte uchlácholiť. Veď väčšinový volebný systém je v mnohých demokratických krajinách. V podaktorých už asi 300 rokov. A napokon zahlasujete. V tej chvíli nastane situácia, aká sa stala v nemeckom Ríšskom sneme, keď viaceré naivné politické strany odhlasovali kancelárovi Hitlerovi tzv. zmocňovací zákon. Kancelár sa pobavene obrátil k nim a povedal im: "Odteraz vás už nepotrebujem." Vážení priatelia, predovšetkým zo Združenia robotníkov Slovenska a Slovenskej národnej strany, demokratické tradície v tomto priestore sú iné ako napríklad v Amerike. Keď bola u nás sloboda, tak boli v parlamente i väčšie, ale i malé strany. A i tie mali svoj zmysel. Tlmočili mienku určitej skupiny ľudí na štátnu politiku. Mocní museli s nimi rokovať, brať ich na vedomie a dohodnúť sa s nimi. I keď dnes stojíme na opačných stranách politickej barikády, predsa si myslím, že by bolo veľkým ochudobnením nášho verejného života, ak by z neho zmizlo zastúpenie robotníkov alebo tradičná národná strana. A to si, vážení kolegovia, nič nenavrávajme. Matematika väčšinového volebného systému je neúprosná. Po voľbách podľa takéhoto kľúča zasadnú do týchto lavíc už len reprezentanti troch politických zoskupení - stredopravicovej aliancie KDH, DÚ a DS, ktorú tento volebný systém objektívne vytvorí, Maďarskej koalície a, samozrejme, HZDS. Nebudem dnes špekulovať, v akom pomere. Ostatné politické subjekty, ktoré sú dnes v tomto parlamente, si budú môcť obnoviť zhromaždenie mimoparlamentných strán a v ňom horko zaplakať nad premárnenými príležitosťami. Dámy a páni, zákon o územnom a správnom usporiadaní je iba prvým krokom v tomto scenári. Pre vás, kolegovia zo ZRS a SNS, ak budete zaň hlasovať, bude tento krok prvým podpisom na váš politický úmrtný list. Radšej si to ešte dobre zvážte. Ďakujem za pozornosť.</seg>
            </u>
            <kinesic type="applause">
               <desc>Potlesk.</desc>
            </kinesic>
            <u xml:id="ParlaMint-SK_1996-06-19-t1m16.u934" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u934.p1">Slovo má pán poslanec Kvarda za Maďarskú koalíciu a pripraví sa pán poslanec Bajan. S faktickou poznámkou predseda výboru Hofbauer, nech sa páči.</seg>
            </u>
            <u xml:id="ParlaMint-SK_1996-06-19-t1m16.u935" who="#RomanHofbauer.1940" ana="#regular">
               <seg xml:id="ParlaMint-SK_1996-06-19-t1m16.u935.p1">Ďakujem, pán predsedajúci. Pán poslanec Šimko, ten výrok "odteraz vás už nepotrebujeme", povedal nielen Hitler. Povedal to aj pán Mikloško na jar roku 1994 po zvrhnutí Mečiarovej vlády. Pamäť máme celkom slušnú.</seg>
            </u>
            <u xml:id="ParlaMint-SK_1996-06-19-t1m16.u936" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u936.p1">Ďakujem. Máte slovo, pán poslanec Kvarda.</seg>
            </u>
            <u xml:id="ParlaMint-SK_1996-06-19-t1m16.u937" who="#JózsefKvarda.1949" ana="#regular">
               <seg xml:id="ParlaMint-SK_1996-06-19-t1m16.u937.p1">Ďakujem pekne. Vážený pán prezident Slovenskej republiky, vážený pán predsedajúci, pán minister, vážený parlament, zákon Národnej rady Slovenskej republiky z 22. marca 1996 o územnom a správnom usporiadaní Slovenskej republiky pán prezident republiky vrátil parlamentu na opätovné prerokovanie. V mene poslancov obidvoch poslaneckých klubov Maďarskej koalície konštatujem, že sme sa stotožnili so zmenami, ktoré navrhuje pán prezident, a svojimi hlasmi ich podporíme, lebo sú v súlade aj s našimi predstavami. Maďarskí poslanci totiž nikdy nespochybnili postavenie Bratislavy ako samostatného samosprávneho celku, čo logicky znamená aj to, že hlavné mesto Slovenskej republiky má tvoriť aj podľa tohto zákona samostatný kraj. V ďalšom chcem poukázať na závažné nedostatky zákona z hľadiska Ústavy Slovenskej republiky a zákona o obecnom zriadení v úplnej zhode s časťou IV rozhodnutia pána prezidenta Slovenskej republiky o vrátení zákona o územnom a správnom usporiadaní Slovenskej republiky. Dámy a páni, vzhľadom na to, že podľa článku 64 ods. 1 ústavy je základom územnej samosprávy obec a podľa ods. 2 tohto článku ústavy je obec samostatný územný a správny celok Slovenskej republiky, teda tieto územné celky <note>obce</note> ako základ územnej samosprávy tvoria územie štátu, podľa mňa, ak ide o nové územné a správne usporiadanie Slovenskej republiky, má predovšetkým ísť o vytvorenie vyššieho samosprávneho územného celku, ktorý v článku 64 ods. 3 ústava predpokladá. Tvrdím to preto, že z hľadiska teórie správneho práva ostatný rozdiel medzi územným celkom a správnym celkom je v tom, že územné celky majú, podobne ako štát, svoje územie a svojich obyvateľov, svoje orgány a právomoci, právnu subjektivitu a vlastný majetok. Správne celky tieto atribúty nemajú. V prípade správnych celkov ide len o vymedzenie územia, na ktorom orgány štátu vykonávajú svoje kompetencie. Z tohto dôvodu sú prioritné územné celky. Ustanovenie § 2 ods. 2 zákona má na rozdiel od toho celkom opačný postup, keď sa v ňom ustanovuje, že "vyšší územný celok je zhodný len s územným obvodom kraja". Zákon už ďalej neobsahuje žiadnu úpravu, ktorá by sa vzťahovala na vyššie územné celky, pričom v druhej časti sa venuje len problematike správnych celkov. Z toho vychádza záver, že v zmysle tohto zákona sa majú vytvárať predovšetkým správne celky. Takto bude ich územie určujúce aj pre vyššie samosprávne územné celky. Inak povedané, vytváranie správnych celkov sa stáva prioritnou otázkou a skrytým spôsobom majú byť nanútené aj vyšším samosprávnym územným celkom. Navyše aj správne celky sa majú vytvárať "de iure" a "de facto" až neskôr. Táto skutočnosť je zrejmá z formulácie ustanovenia § 8 a 9 zákona, veď obsahujú len pomenovanie jednotlivých krajov, resp. ich okresov, pričom na ich vytvorenie v konkrétnej podobe v zmysle ustanovenia § 10 vláda dostala oprávnenie formou nariadenia. Teda tak ako vláda uzná za vhodné vytvoriť správne celky, čiže kraje, súčasne bude vytvárať aj vyššie samosprávne územné celky, na ktorých majú pôsobiť orgány vyšších samosprávnych celkov. A v zmysle článku 64 ods. 3 ústavy, podľa ktorého má samosprávu vo vyšších územných celkoch a ich orgány ustanoviť zákon, som presvedčený o tom, že aj územné celky musí vymedziť zákon, a to nielen ich pomenovaním, ale konkrétne. Uvedenú zákonnú úpravu považujem za problematickú z hľadiska ústavy aj preto, lebo podľa môjho názoru pre každú obec je v jej živote a na jej ďalší rozvoj výsostne dôležitá otázka, kam a do ktorého vyššieho samosprávneho územného celku, ale aj správneho celku bude patriť. Naproti tomu vláda ani v štádiu prípravy návrhu zákona nezohľadnila návrhy samospráv, a to i napriek tomu, že vo veciach územnej samosprávy rozhoduje obec samostatne, povinnosti a obmedzenia jej možno ukladať len zákonom - článok 67 ústavy. S prihliadnutím na uvedené považujem predmetnú zákonnú úpravu jednoznačne za ukladanie povinností, resp. obmedzenie, a preto riešenie nariadením vlády nie je absolútne možné považovať za také, ktoré by bolo v súlade s citovaným článkom 67 ústavy. Pokiaľ ide o samotných občanov - obyvateľov obcí, som presvedčený o tom, že rozhodovanie o tejto otázke treba aj z ich hľadiska pokladať za vec výsostne dôležitú, ktorú rozhodne musíme zaradiť do kategórie správy verejných vecí, o ktorých by mali mať občania v súlade s článkom 30 ods. 1 ústavy právo rozhodovať aj priamo alebo prostredníctvom svojich volených zástupcov. Z toho mi vychádza záver, že ak sa občania nerozhodnú v referende, prinajmenšom by sa mali rozhodnúť nimi zvolení poslanci Národnej rady Slovenskej republiky, samozrejme, formou zákona. Keďže vláda je len výkonný orgán štátnej moci, na jej rozhodovanie ani z tohto dôvodu nevidím oporu v ústave. Navyše príslušníkom maďarského národného spoločenstva sa takto odníma aj právo zúčastňovať sa na riešení vecí, ktoré sa ich týkajú, garantované aj osobitne v článku 34 ods. 2 písm. b) ústavy. Arogancia ide až tak ďaleko, že títo občania nemohli doteraz realizovať svoje právo ani prostredníctvom volených zástupcov, veď tento parlament dodnes neprejavil ani ochotu zaoberať sa s návrhom zákona o územnom a správnom usporiadaní Slovenskej republiky, ktorý predložili poslanci Maďarskej koalície, a vôbec nezohľadnil ich požiadavky pri prerokúvaní vládneho návrhu zákona. Predtým však ani ministerstvo vnútra nijako nereagovalo na návrh zákona, ktorý mu bol predložený týmito poslancami. Ako som už naznačil, tento zákon je jednoducho prázdnym, vôbec nerieši to, čo má riešiť, len dáva vláde jeden obrovský bianko šek, aby sa už nemusela trápiť so žiadnym parlamentom. Ak by tento zákon neupravoval označenie ulíc a iných verejných priestranstiev a číslovanie stavieb, tak by neupravoval vôbec nič. Len porovnajte túto podrobnú úpravu s prvou a druhou časťou zákona a môžete vidieť tú prázdnotu. Také riešenie rozhodne nezodpovedá požiadavke článku 120 ústavy, podľa ods. 1 tohto článku, citujem: "na vykonanie zákona a v jeho medziach môže vláda vydávať nariadenia". Kde je tu však zákonná úprava a kde sú jeho medze? To zrejme nikto nevie povedať. Z toho dôvodu riešenie obsiahnuté v § 8 až 10 zákona rozhodne nie je možné, podľa môjho názoru, považovať za takú zákonnú úpravu, ktorá by mohla byť právnym základom na vydanie nariadenia vlády vôbec, a to ani vtedy, ak by to v tejto veci mohlo prichádzať do úvahy. Aj keď trvám na tom, že úprava obsiahnutá v § 8 a 9 zákona konkrétne nič nerieši, je jasné, kam smeruje. Doterajších 36 okresov má nahradiť 8 krajov a 121 obvodov 79 okresov. Je evidentné, že v dôsledku toho sa aj miestna štátna správa dostane ďalej od občanov. Pozoruhodné však je, že to neplatí všade rovnako. Kým v severnej časti Slovenska sa vytvárajú aj celkom malé nové okresy z terajších obvodov, v južnej časti to tak nie je. Jedinú výnimku tvorí okres Šaľa. V ostatných prípadoch na juhu sa ponechávajú terajšie veľké okresy vytvorené v roku 1960 s výsledkom, ktorým sa netají ani Ivan Bajcura vo svojej knihe "Cesta k internacionálnej jednote" na strane 183, kde píše, citujem: "Z tohto hľadiska územnopolitická reorganizácia uskutočnená v roku 1960 značne zhoršila postavenie národností. Vytváranie veľkých okresov značne narušilo postavenie jednotlivých národností." Teraz sa ponechanie týchto veľkých okresov argumentuje tým, že sa údajne "zachová kompaktné územie obývané väčšinou príslušníkmi maďarského národného spoločenstva". V skutočnosti ide o demagógiu, pretože kým teraz existuje 17 územných obvodov prvostupňových orgánov miestnej štátnej správy s prevahou príslušníkov maďarského národného spoločenstva, budú po tomto správnom usporiadaní len 2 takéto správne celky, a to Dunajskostredský a Komárňanský okres. Navyše ani tieto by nemali patriť do jedného kraja, ale jeden do jedného a druhý do susediaceho. Mení sa tým ich početné zastúpenie v jednotlivých správnych celkoch? Rozhodne áno. Pokiaľ ide o územné obvody druhostupňových orgánov miestnej štátnej správy, namiesto dvoch s prevahou príslušníkov maďarského národného spoločenstva by po tejto reorganizácii nemal byť žiadny takýto správny celok. V dôsledku týchto zmien sa orgány miestnej štátnej správy na južnom Slovensku skutočne dostanú ďalej od občanov, čím sa porušuje aj zásada subsidiarity zakotvená v Európskej charte miestnych samospráv, ku ktorej sa Slovenská republika pravdepodobne aj preto zdráha pristúpiť. Takto možno vytvárať aj taký stav, že ak občania žijúci v južnej časti územia štátu si budú chcieť ísť vybaviť napríklad sociálnu dávku, budú musieť cestovať do príslušného úradu raz toľko ako doteraz, na rozdiel od občanov žijúcich v severnej časti krajiny, ktorých to nepostihne. Jedni budú zvýhodňovaní a druhí znevýhodňovaní, čo rozhodne nemôže byť v súlade s článkom 12 ods. 2 ústavy. Keďže takto občanom napokon bude na ujmu aj ich príslušnosť k národnostnej menšine alebo k etnickej skupine, vidím tu nesúlad aj s článkom 33 ústavy. V dôsledku toho, že sa v južnej časti územia štátu takto zredukuje počet správnych celkov, nutne sa zrušia terajšie orgány miestnej štátnej správy. Viem o tom, že celkovo sa počíta so znížením počtu ich zamestnancov o 4000 osôb. Nie je vôbec otázne, koho to postihne. V dôsledku toho však dôjde opäť k diskriminácii, jedni budú opäť zvýhodňovaní a druhí znevýhodňovaní a tento stav opäť zrejme nebude v súlade s článkom 12 ods. 2, ale ani s článkom 35 ods. 1 ústavy. Veď ak zaniknú doterajšie úrady a nebudú ničím nahradené, títo občania nebudú mať ani reálnu možnosť na realizáciu práva a slobodnú voľbu povolania. Zostane im len ústavou zaručené právo na prácu a na hmotné zabezpečenie v nezamestnanosti, samozrejme, v medziach zákona. Rady nezamestnaných v južnej časti Slovenska majú narastať ďalej. Pritom ani nemusíme pátrať po odpovedi na otázku, ako zákon zabezpečí terajším zamestnancom miestnych orgánov štátnej správy v tejto oblasti ústavou garantovanú ochranu proti svojvoľnému prepúšťaniu zo zamestnania a diskriminácii v zamestnaní - článok 36 písm. b) ústavy. Zrejme nijako, veď znížením počtu úradov na juhu Slovenska sa dá ľahko dosiahnuť aj to, že sa výrazne zredukuje počet zamestnancov miestnej štátnej správy, ktorí majú národnosť inú ako slovenskú. Teraz sú totiž príslušníci maďarského národného spoločenstva v týchto úradoch ešte v početnej prevahe. Takto sa ich však možno zbaviť prv, ako sa schváli a nadobudne účinnosť zákon o štátnych zamestnancoch, tzv. definitíva sa zrejme na nich nemá vzťahovať. Na základe toho tu vidím rovnaký cieľ, ale aj výsledok, ako to bolo v roku 1945, keď najprv Národná rada Slovenskej republiky sa uzniesla dňa 25. mája vyhláškou číslo 44 z roku 1945 Zb. na okamžitom prepustení maďarských štátnych zamestnancov. Teraz bude iný len spôsob. Z uvedených dôvodov neobstojí tvrdenie, že pri tomto územnom a správnom usporiadaní nezohralo etnické hľadisko žiadnu úlohu, a preto ani nemalo dôjsť k úmyselnej zmene v demografickom zložení obyvateľstva území obývaných príslušníkmi maďarského národného spoločenstva. Práve opak je pravdou, teda toto riešenie nevychádza z občianskeho princípu, ale výlučne zo záujmu väčšinového národa, resp. vládnej koalície. Táto právna úprava v dôsledku toho, že nerešpektuje ani medzinárodný všeobecne uznávaný princíp o zákaze úmyselných demografických zmien, sa dostáva do rozporu aj s Rámcovým dohovorom Rady Európy o ochrane národnostných menšín, ako aj so Zmluvou o dobrom susedstve a priateľskej spolupráci medzi Slovenskou republikou a Maďarskou republikou, s ratifikáciou ktorých tento parlament súhlasil. Vážený parlament, kolegyne, kolegovia, zákon, ktorý dnes opätovne prerokúvame, je v hrubom rozpore s Ústavou Slovenskej republiky, preto navrhujem, aby ste tento návrh zamietli ako celok. Pre nás, maďarských poslancov, a pre našich voličov je tento zákon, hoci aj v zmenenej podobe, naďalej neprijateľný, lebo je v príkrom rozpore so záujmami občanov maďarskej národnosti, navyše zakladá zárodky nových politických, spoločenských a národnostných rozporov. S poľutovaním musím konštatovať aj to, že ani pán prezident nevenoval dostatočnú pozornosť problematike územného a správneho usporiadania z hľadiska záujmov a potrieb všetkých občanov tejto republiky vrátane požiadaviek maďarskej komunity, hoci sú všeobecne známe. Na záver oznamujem v mene obidvoch poslaneckých klubov Maďarskej koalície, že návrhy pána prezidenta v hlasovaní podporíme, ale zákon ako celok nie, lebo je proti našim elementárnym záujmom, a preto pred záverečným hlasovaním na protest opúšťame rokovaciu sálu. Ďakujem.</seg>
            </u>
            <kinesic type="applause">
               <desc>Potlesk.</desc>
            </kinesic>
            <u xml:id="ParlaMint-SK_1996-06-19-t1m16.u938" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u938.p1">Ďakujem. Slovo má pán poslanec Bajan. Pripraví sa pán poslanec Ftáčnik.</seg>
            </u>
            <u xml:id="ParlaMint-SK_1996-06-19-t1m16.u939" who="#VladimírBajan.1960" ana="#regular">
               <seg xml:id="ParlaMint-SK_1996-06-19-t1m16.u939.p1">Vážený pán prezident, vážený pán predsedajúci, dámy a páni, veľmi veľa sa povedalo už pri minulom prerokúvaní, preto je veľmi ťažké opakovať veci, kvôli ktorým si myslím, že by sme tento zákon vo všeobecnosti nemali podporiť. Totiž, podporili by sme predovšetkým princíp, kde politiku presunieme pred vecnosť alebo pred vecné prerokúvanie, a to je možno princíp, pre ktorý ste sa rozhodli. Každý má, samozrejme, právo sa rozhodnúť pre svoje postupovanie. Vzhľadom na to, aby nevznikli dohady, osvojujem si všetky pripomienky pána prezidenta a žiadam pána spravodajcu, aby dal o nich hlasovať po týchto pripomienkach, po ukončení rozpravy. Skúsme sa vrátiť k tým najneuralgickejším bodom tohto zákona. Povedzme, že zákon by mal riešiť aj postavenie hlavného mesta Bratislavy. Nech mi je dovolené povedať, že ide o politickú objednávku vzhľadom na skutočnosť, že jednoducho komunálne voľby nedopadli tak, ako si niekto predstavoval, a aj ďalšie zákony, ktoré smerujú do Národnej rady a týkajú sa kompetencií štátnej správy a spôsobov financovania, len nasvedčujú tomu, že sú tu vysoké ambície rozhodovať o rozvoji toho-ktorého kraja práve prostredníctvom štátnej správy. Nikto to nemôže, samozrejme, zamietnuť, lebo materiály máme na stole. Sú to argumenty, ktoré sú z môjho pohľadu výlučne demagogické. Ako sa chce Bratislava rozvíjať, keď nebude mať okolie? Pýtam sa: To už sme až tak ďaleko, že máte ambície rozhodovať o tom bez spolupráce s ostatnými obcami? Argumenty, že 80 % ľudí tej-ktorej dediny alebo mestečka pracuje v Bratislave, je predsa problémom tých ľudí. To sa nerieši diktátom. Postavíme druhú Petržalku v Modre, alebo kde budú bývať Bratislavčania, keď sa mesto potrebuje rozvíjať? Veď to je nezmysel. Rozvoj miest a obcí sa nerobí takým spôsobom, ku ktorému sa jednoducho vraciame. Uvediem maličký príklad. Skládka odpadu v Zohore. Máte pocit, že jednoducho by sa to nadiktovalo, keby sme sa nedohodli s miestnou samosprávou v Zohore, že skládka vznikne pre Bratislavu? Tieto veci sa jednoducho nediktujú, ale sa dohadujú s obcami. Však na to máme zákon číslo 377 alebo 369 o obecnom zriadení. Povedzme si, čo sa vlastne hrá. Dobre, rozhodli ste sa pre politické stanovisko. Môžem tlmočiť názor klubu Demokratickej únie, že sa stotožňujeme s návrhmi pána prezidenta. Jednoducho, v prípade, že nebudú prijaté, poslanci Demokratickej únie nemôžu podporiť takýto zákon. Druhá poznámka smeruje k tomu, že priľahlé obce Bratislavy majú ambície byť pričlenené k Bratislave. Áno, zúčastnil som sa na niekoľkých rokovaniach s týmito občanmi. Páni a dámy, aby som oslovil všetkých, ak im budeme vysvetľovať pričlenenie k Bratislave tým spôsobom, že sa ich budeme pýtať, kde si budú chodiť vybavovať veci, či do Trnavy, alebo do Bratislavy, je to bohapustá demagógia zavádzania. Tí, čo robia v samospráve a v štátnej správe, vedia, čo si občan vybavuje na druhom stupni. Je to možno raz alebo jediná návšteva za život. Pýtam sa, prečo sme po diskusiách nešli na to naozaj vecne a nepovedali, že tak ako bolo kedysi - Západoslovenský národný výbor mal sídlo na Mierovej v Bratislave, prečo by takýto mechanizmus nemohol slúžiť aj týmto okolitým obciam. Len preto, že sme sa rozhodli, že Bratislavský kraj bude mať 57 obcí? Opakujem, že ideme na to politicky, a nie vecne. Totiž nemáte vecný argument na to, aby ste presadili takýto zákon. Idete na mechanizmus sily. V poriadku. A posledná poznámka. Myslím si, že tak ako zaznelo v kuloároch pred nejakým mesiacom, keď tu bol pán primátor Košíc, aj o tom možno povedať, že predovšetkým poslanci z Bratislavy sa nezmazateľne zapíšu do dejín Bratislavy práve svojím hlasovaním o tomto zákone. Maličká poznámka na záver. Pán predseda Rea tu podsunul jednu veľkú myšlienku, ku ktorej by som poprosil, aby sa vyjadrili predovšetkým naši právnici. Pán prezident vrátil zákon okrem iného aj z dôvodu, že posúva, alebo odporúča posunúť účinnosť od 1. januára 1997. Tu zaznel termín "od dňa účinnosti". Pýtam sa: Je už teraz vôľa ísť nad rámec pripomienok? Ak áno, otvárame precedens, ktorý sme pred nejakým časom zavrhli. Skúste mi zodpovedať, či ideme naozaj týmto smerom. Ak áno, potom odporúčam, aby sme dávali ďalšie pripomienky a normálne rozobrali zákon paragraf po paragrafe. Je to nová pripomienka, ktorá tu nesmie zaznieť. Buď prijmeme zákon v pôvodnom znení, alebo musíme prijať tie pripomienky, ktoré sú na stole. Na záver, samozrejme, nemožno sa stotožniť s týmto zákonom, a preto odporúčam aj vám, kolegyne a kolegovia, aby ste sa zamysleli a prijali možno zlepšujúce návrhy pána prezidenta. Môj osobný názor je ten, že tento zákon je nezlepšiteľný, pretože už filozofia je zlá. A na záver mi dovoľte citovať zo stanoviska Združenia miest a obcí, ktoré sme dostali. To je združenie, pre vašu informáciu len pripomeniem, pretože vláda svojím spôsobom úplne ignorovala VI. snem Združenia miest a obcí Slovenska, ktorý sa konal v apríli, že je to združenie obcí a miest, kde je združených viac ako 95 % miest a obcí. Združenie vyjadrilo požiadavku v uznesení, podľa ktorého by Bratislava mala mať v správnom členení postavenie na úrovni kraja. Odporúča, a ja sa s tým stotožňujem a dávam to ako pozmeňujúci návrh, aby sa v § 2 ods. 3 vypustil, teda aby sme nerokovali o vojenských obvodoch. A na záver, keď už chceme byť perfekcionalisti, v § 2 ods. 1 žiadame úpravu textu nahradiť slovo "samosprávnymi" slovom "samostatnými", lebo podľa Ústavy Slovenskej republiky je obec nie samosprávny, ale samostatný územný a správny celok. Tí, ktorí pracujú v tejto oblasti, vedia, že je to maličký, ale veľmi podstatný rozdiel, takže to dávam ako ďalší pozmeňujúci návrh. Ďakujem pekne za pozornosť.</seg>
            </u>
            <kinesic type="applause">
               <desc>Potlesk.</desc>
            </kinesic>
            <u xml:id="ParlaMint-SK_1996-06-19-t1m16.u940" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u940.p1">Ďakujem. Slovo má pán poslanec Ftáčnik, pripraví sa pán poslanec Černák. Ešte s faktickou poznámkou vystúpi pán poslanec Cuper, predseda výboru.</seg>
            </u>
            <u xml:id="ParlaMint-SK_1996-06-19-t1m16.u941" who="#JánCuper.1946" ana="#regular">
               <seg xml:id="ParlaMint-SK_1996-06-19-t1m16.u941.p1">Vážený pán predsedajúci, vážené dámy, vážení páni, chcem odpovedať pánu poslancovi Bajanovi, ale aj pánu poslancovi Šimkovi, že politizáciu tohto zákona urobila opozícia, a nie vládna koalícia. Opozícia má svoje dôvody, ako ich zrejme uviedol pán Šimko, ktorý tu hovoril nie o zákone o územnosprávnom členení, ale o zákone o voľbách. Neviem, či sa už KDH chystá na voľby. Samozrejme, ide nám predovšetkým o územno-organizačné členenie. Netvrdím, že rozvadené Slovensko týchto dní alebo tohto roku a budúceho roku prijme jednoznačne akýkoľvek zákon. Preštudoval som si aj návrhy KDH a nemyslím si, ak by tu boli prerokúvané, že by s nimi bola všeobecná spokojnosť. Tiež by bolo množstvo nespokojných, tak ako je s naším zákonom. Vláda bola vedená zrejme snahou zaviesť pre celé Slovensko rovnaké územno-organizačné a správne členenie. Samozrejme, mohlo sa uvažovať aj o inom, mohlo sa požadovať pre Košice a Bratislavu municipiálne zriadenie, také, aké bolo v prvej republike, kde by sa spojila štátna správa s obecnou samosprávou. Samozrejme, neviem však, koľké mestá by to žiadali tiež. Komárno by bolo určite tretím v poradí. Takže nevidím nijaký dôvod na nespokojnosť s tým, že Bratislava bude mať také isté správne členenie alebo bude na jej teritóriu zavedené také isté administratívno-správne členenie ako v každom inom kúte Slovenskej republiky. Zákon sa nedotýka samosprávnych funkcií mesta Bratislavy. Aj keď bude zavedená územná samospráva, ani vtedy nebude dotknutá obecná samospráva Bratislavy. To znamená, že právomoci a kompetencie primátora Bratislavy zostanú zachované. Takisto aj iných orgánov obecnej samosprávy vrátane právomoci starostu Petržalky pána Bajana. K tomuto mám aj stanovisko Rady Európy, ktoré predniesol zástupca výboru alebo direktória pre životné prostredie a miestne orgány pán Locattelli, ktorý hovorí, že nevidí dôvod, pretože niet takých dokumentov v Rade Európy alebo Európskej únii, ktoré by stanovovali, že hlavné mesto štátu musí mať osobitnú štátnu správu. V tomto zmysle by bolo dobré, ak by poslanci opozície ešte raz pouvažovali, kto politizuje túto kauzu a z akých príčin. Samozrejme, okolie Bratislavy nie je naladené proopozične, Bratislava možno áno. A preto zrejme opozícii tak veľmi záleží na tom, aby Bratislava bola odizolovaná od ostatnej časti Slovenska. Ďakujem.</seg>
            </u>
            <u xml:id="ParlaMint-SK_1996-06-19-t1m16.u942" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u942.p1">Ďakujem. Predseda výboru pán Hofbauer - faktická poznámka.</seg>
            </u>
            <u xml:id="ParlaMint-SK_1996-06-19-t1m16.u943" who="#RomanHofbauer.1940" ana="#regular">
               <seg xml:id="ParlaMint-SK_1996-06-19-t1m16.u943.p1">Ďakujem, pán predsedajúci. Pán poslanec Bajan, vy ste uviedli celý rad tvrdení, ktoré si dovolím trošku upraviť. Bratislava ako mesto nemá predsa svoje fixné hranice a tak, ako sa rozvíjalo mesto s jeho zástavbou, jeho populáciou, jeho hospodárskym zázemím, tak sa nepretržite menilo a vyvíjalo aj územné teritórium mesta. Veď Bratislava sa v 18. storočí končila pri Michalskej bráne a za tým nasledovalo Schöndorfské predmestie, končila na Rybnom námestí a za tým nasledovalo Podhradské predmestie. V 19. storočí to bola oblasť Blumentálu a približne Židovský cintorín na nábreží Dunaja. V 20. storočí sa rozšírila o Dynamitku, Lafranconi. Po roku 1945 Rača, Karlova Ves, v šesťdesiatych rokoch Devín, Záhorská Bystrica, Lamač. A takto by som mohol pokračovať. Prosím vás, pozrite sa na územno-plánovaciu dokumentáciu mesta na radnici, či sa končí Komisárkami v Rači a či sa končí v Záhorskej Bystrici. Vôbec nie. Na výkrese je záujmové územie mesta, ktoré sa končí približne tam, kde je stanovený Bratislavský kraj. To je veľká Bratislava. Nič viac, nič menej. Tak nezavádzajte, prosím vás, verejnosť.</seg>
            </u>
            <u xml:id="ParlaMint-SK_1996-06-19-t1m16.u944" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u944.p1">Ďakujem. Pán poslanec Lauko - faktická poznámka.</seg>
            </u>
            <u xml:id="ParlaMint-SK_1996-06-19-t1m16.u945" who="#PeterLauko.1949" ana="#regular">
               <seg xml:id="ParlaMint-SK_1996-06-19-t1m16.u945.p1">Ďakujem, pán predsedajúci. Nechcem tu hovoriť žiadne politické úvahy ani reagovať na predrečníkov. Zaujímalo by ma, keďže všade, kde chodím, hovorím, že za toto nové územnosprávne usporiadanie budú zodpovední poslanci vládneho hnutia, vládnej koalície, žiadam vás, posuňte sa do vecnej roviny a povedzte nám, koľko to bude Slovensko stáť. Jasnú reč na túto tému som ešte nepočul. Aké budú náklady na toto územnosprávne usporiadanie? Sumy a cifry, ktoré ste doteraz dávali, pán minister, aj páni poslanci, sú značne zavádzajúce. A poslanci tohto parlamentu jasné správy o nákladoch na toto územnosprávne usporiadanie nedostali. Žiadam vás, povedzte to pred hlasovaním.</seg>
            </u>
            <kinesic type="applause">
               <desc>Potlesk.</desc>
            </kinesic>
            <u xml:id="ParlaMint-SK_1996-06-19-t1m16.u946" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u946.p1">Ďakujem, pán poslanec Bajan - faktická poznámka.</seg>
            </u>
            <u xml:id="ParlaMint-SK_1996-06-19-t1m16.u947" who="#VladimírBajan.1960" ana="#regular">
               <seg xml:id="ParlaMint-SK_1996-06-19-t1m16.u947.p1">Samozrejme, mali by sme reagovať len na predrečníka. No neodpustím si poznámku ku kolegovi Hofbauerovi. V podstate som chcel naznačiť, že moderná komunálna politika sa robí inými metódami ako v minulosti. Pravdepodobne som to nepovedal jasne a pravdepodobne možno aj zbytočne. Dve poznámky ku kolegovi Cuperovi. Našťastie, kompetencie starostu mestskej časti nezávisia od tohto parlamentu, ale od štatútu hlavného mesta, takže v tomto som svojím spôsobom pokojný. A vždy po skúsenostiach z minulých rokov mám obavy, ak sa prejudikuje nejaká myšlienka alebo len sa tak voľne povie, potom sa znenazdajky objaví v zákone. Kolegyne, kolegovia, zaznela tu myšlienka o možnosti spojenia samosprávy so štátnou správou v Bratislave a v Košiciach, čo sú mestá zriadené samostatným zákonom. Nič viac a nič menej. Ďakujem.</seg>
            </u>
            <u xml:id="ParlaMint-SK_1996-06-19-t1m16.u948" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u948.p1">Ďakujem. Pán poslanec Ftáčnik dal prednosť pánu poslancovi Fogašovi, tak teraz nastúpi do rozpravy pán poslanec Fogaš a pripraví sa pán poslanec Ftáčnik. <vocal type="noise"><desc>Hlasy z pléna.</desc></vocal> Prosím? Ste v poradí potom, vy ste prihlásený ako piaty, je len prehodený postup pánov poslancov Fogaša a Ftáčnika.</seg>
            </u>
            <u xml:id="ParlaMint-SK_1996-06-19-t1m16.u949" who="#ĽubomírFogaš.1950" ana="#regular">
               <seg xml:id="ParlaMint-SK_1996-06-19-t1m16.u949.p1">Vážený pán prezident, vážený pán predsedajúci, vážené kolegyne, kolegovia, pôvodne som nepredpokladal, že vystúpim k tomuto bodu programu, lebo som predpokladal, že predsa len niektoré z návrhov, ktoré predložil pán prezident, sú prijateľné. Ale zdá sa, že i bod 5, ktorý sa týka účinnosti navrhovaného zákona, je neprijateľný, pretože predseda výboru a spravodajca v jednej osobe pán Rea predložil návrh na to, aby sa zákon stal účinným dňom vyhlásenia. Nie prvýkrát sa z tejto miestnosti a aj z tohto miesta ozýva, že na uvedenie zákona do života treba mať nejakú legisvakačnú lehotu. Tá je dôležitá nielen preto, aby sa dôsledne pripravila realizácia zákona, ale aj preto, aby sa pripravili náklady, ktoré treba vynaložiť na jeho realizáciu. Súhlasím s doktorom Laukom v tom, že zrejme náklady na realizáciu tohto zákona sú podstatne väčšie, než sa pôvodne uvádzalo. Dôvodová správa k navrhovanému zákonu neobsahovala temer žiadne ekonomické zhodnotenie, ani analýzu nákladov a dosahov, ale ani presvedčivé vysvetlenie, ktorých ďalších štruktúr sa samotný zákon dotkne. Jednej z nich sa dotknem - je to súdnictvo. Vo finančnej oblasti v celom období územného usporiadania sú nároky súvisiace so zriadením 41 nových súdov za predpokladu, že bude zriadený i hlavný súd, celkovo 969 025 tisíc korún. Kapitálové výdavky z toho predstavujú 820 850 tisíc korún a bežné výdavky 148 750 tisíc korún. Okrem toho okamžité nároky s trvalým dosahom na štátny rozpočet v roku 1996 budú predstavovať 3 959 tisíc korún. V roku 1997 ďalších 64 736 tisíc a v rokoch 1998 a 1999 ďalších 77 200 tisíc korún. Ak k tomu pripočítame i náklady na personálne vybavenie týchto štruktúr orgánov súdnictva, musíme vynaložiť ďalších 35 794 tisíc korún. Prosím, nech mi nikto nepovie, že to nesúvisí s územnosprávnym členením. Ono to s tým súvisí, pretože sústava súdov sa má prispôsobiť práve tomuto územnosprávnemu členeniu. Ak k tomu dopočítame i predpokladané zvýšenie počtu osôb o ďalších 200 v oblasti justície, to je ďalších 19 420 tisíc korún. Celkove teda pri možných omyloch plus-mínus sa len náklad tejto štruktúry dotkne celkovou čiastkou 1 166 175 tisíc korún. Myslím si teda, že by bolo namieste, aby minister vnútra vystúpil a takto vysvetlil aj ostatné náklady, ktoré súvisia s územnosprávnym členením, aby sme naozaj vedeli, o čom hlasujeme. Totiž keď sa v tomto roku objavili základné sociálne problémy v niektorých regiónoch, oblastiach, ale i konkrétnych podnikoch, ako je napríklad Dubnica, ako je Korasan Rajec, ako je Ilava, mohli by sme vymenovať ďalšie a ďalšie, keď sa objavuje určitý tlak na sociálnu sféru postavenia lekárov, učiteľov atď., bolo by namieste, aby sme zvážili, či nie je lepšie vytvoriť si náležitú rozpočtovú rezervu a ísť do celkovej reorganizácie štruktúry štátnej správy naozaj od 1. 1. 1997. V tomto smere by som vás prosil, aby ste aspoň tento návrh podporovali, lebo sa domnievam, že môže dôjsť naozaj k výdavkom, ktoré sú nepredvídateľné, a my nebudeme vedieť, o čom hlasujeme. Ďakujem za pozornosť.</seg>
            </u>
            <u xml:id="ParlaMint-SK_1996-06-19-t1m16.u950" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u950.p1">Ďakujem. Slovo má pán poslanec Ftáčnik. Ale najprv s faktickou poznámkou pán poslanec Šagát.</seg>
            </u>
            <u xml:id="ParlaMint-SK_1996-06-19-t1m16.u951" who="#TiborŠagát.1942" ana="#regular">
               <seg xml:id="ParlaMint-SK_1996-06-19-t1m16.u951.p1">Ďakujem za slovo. Vážený pán predsedajúci, vážený pán prezident, pripojil by som sa k tým otázkam, ktoré hovoria o kvantifikácii zdrojov potrebných na nové územnosprávne členenie, a chcem sa opýtať pána ministra, ako je to prerokované s ministerstvom zdravotníctva. Pán minister, keby ste boli taký láskavý a povedali, ako bude riešená sieť nemocníc. Budeme mať 76 okresných nemocníc a 8 krajských nemocníc? Ako to potom vybudujeme, koľko na to treba investičných prostriedkov a či to máme kvantifikované? Pretože inak by museli niekedy aj dva okresy súperiť o jednu nemocnicu. Ďakujem.</seg>
            </u>
            <u xml:id="ParlaMint-SK_1996-06-19-t1m16.u952" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u952.p1">Ďakujem. Slovo má pán poslanec Ftáčnik a pripraví sa pán poslanec Černák.</seg>
            </u>
            <u xml:id="ParlaMint-SK_1996-06-19-t1m16.u953" who="#MilanFtáčnik.1956" ana="#regular">
               <seg xml:id="ParlaMint-SK_1996-06-19-t1m16.u953.p1">Vážený pán prezident, vážený pán predsedajúci, vážený pán minister, dámy a páni, nemám záujem politizovať tento zákon. Rád by som vystúpil vecne ako poslanec zvolený za volebný kraj Bratislava. Asi už tušíte, že budem diskutovať o tom istom, o čom som diskutoval pri prvom prerokúvaní tohto zákona, o postavení hlavného mesta Slovenskej republiky Bratislavy. Nakoniec je to aj jedna z pripomienok, kvôli ktorej vrátil návrh zákona prezident Slovenskej republiky. Chcem povedať, že vás nebudem unavovať opakovaním argumentov, prečo v zákone, ktorý sme schválili 22. marca, nebolo postavenie Bratislavy riešené tak, ako by podľa môjho názoru malo byť. Dostatok argumentov uviedol prezident vo svojom úvodnom slove, dostatok argumentov bolo možné nájsť ako odozvu na prijatie tohto zákona vo vyjadreniach predstaviteľov samosprávy a ďalších činiteľov. Sústredím sa skôr na tú časť, resp. na tú rovinu, ako ďalej, ako z toho von, čo môže tento zákonodarný zbor urobiť, aby postavenie hlavného mesta zodpovedalo jeho ústavnému vymedzeniu hlavného mesta Slovenskej republiky. V mojom prvom vystúpení v marci som uviedol, že v podstate sú možné tri alternatívy alebo tri varianty. Jedna je tá, ktorú nám navrhuje vo svojich pripomienkach prijať pán prezident, to znamená usporiadať Bratislavu ako samostatný samosprávny a správny celok s postavením kraja, skladajúci sa z piatich okresov, a tri zvyšné okresy bývalého okresu Bratislava-vidiek <note>Senec, Malacky a Pezinok</note> pričleniť do Trnavského kraja. Je tu toto riešenie. Pán spravodajca naznačil, že má svoje mínus vo vyjadreniach predstaviteľov týchto troch okresov, ktoré by sa mali presunúť do iného kraja, aj keď je pravda, že vlastne získavajú. Z jedného okresu získavajú tri okresy, to znamená samospráva, resp. štátna správa pre nich bude bližšie, a problematické je len to, kam vlastne by títo občania mali cestovať na druhý stupeň. Naozaj, zvážiť nakoľko atď., to je vec diskusie, ale povedzme, že toto riešenie je jedno možné, je pred nami predložené, má svoje ratio a má aj, samozrejme, svoje negatíva. Pán prezident spomenul druhé riešenie, dnes ho v legislatívnej podobe nemáme predložené, aby sme upravili postavenie mesta ako samosprávny a správny celok s postavením kraja. Vytvorili by sme, takpovediac, prímestský kraj, ktorý by mal sídlo v Bratislave, to znamená z týchto troch okresov by sme vytvorili malý kraj, ktorý by vlastne zabezpečoval alebo by bol takým zabezpečovacím krajom pre hlavné mesto, ale jeho sídlo by bolo v Bratislave, čiže pripomienka občanov týchto troch okresov by sa vlastne stratila. Svoje druhostupňové záležitosti by si chodili vybavovať do Bratislavy, pretože tam by bolo sídlo tohto kraja, a Bratislava by spĺňala tie funkcie a tie možnosti, ktoré má spĺňať ako hlavné mesto. Tá tretia možnosť, o ktorej som hovoril a na ktorú by som rád upriamil vašu pozornosť, pretože ju považujem za najschodnejšiu, je sústrediť sa na problematiku samosprávy. Pretože, podľa môjho dobrého názoru, najmä pripomienky mesta a mestských častí vyplývajú z toho, že zákon, o ktorom teraz rokujeme, nerieši len problémy štátnej správy, ale rieši aj problémy samosprávy. A v § 2 prejudikuje, ako sa majú veci usporiadať, keď sa v novembri, aspoň podľa harmonogramu reformy verejnej správy, bude tento parlament zaoberať usporiadaním samosprávy. Vážení, podľa môjho názoru vznikne absurdná situácia. V Bratislave budeme mať mestské časti, budeme mať mestské zastupiteľstvo a ešte bude nejaké krajské samosprávne zastupiteľstvo, ktoré podľa všetkého dostane rozhodujúce právomoci. To znamená, že bude ovplyvňovať rozvoj Bratislavského kraja z hľadiska samosprávy a majú sa naň presúvať kompetencie, dať mu finančné a ďalšie právomoci z hľadiska daňového a podobne, tieto rozhodujúce právomoci bude mať v rukách krajský samosprávny orgán, ak by som to takto povedal, a mesto sa bude kdesi krčiť v kútiku a bude sa dožadovať, že aj ono by čosi, lebo však mesto by potrebovalo. A rovnako budú postupovať ďalšie tri okresy, resp. 71 obcí, ktoré tu boli spomínané, že aj ony by chceli. Túto situáciu prejudikujeme § 2 ods. 2 a podľa mňa ona vytvára ten spor. Môj pozmeňujúci návrh bude smerovať k tomu, aby sme túto vec týmto zákonom neriešili. To znamená, ak je presvedčenie u vážených kolegov poslancov, že treba usporiadať veci štátnej správy v oblasti Bratislavy tak, aby sa vytvoril Bratislavský kraj s ôsmimi okresmi, v poriadku, je to tiež jedna alternatíva. Uviedli ste k nej určité argumenty, ktoré tiež treba a možno ich brať do úvahy, ale neprejudikujme týmto zákonom postavenie samosprávy, ktoré by pokojne mohlo vyzerať tak, že v tomto kraji a možno len v tomto kraji by ten druhostupňový krajský samosprávny celok plnilo hlavné mesto Bratislava a jeho mestské zastupiteľstvo a že by si priľahlé tri okresy vytvorili tiež svoj samosprávny celok, ktorý by na báze dohody, tak ako to spomínal pán poslanec Bajan, riešil problémy, ktoré pripadajú samospráve, a ktoré sa navzájom budú ovplyvňovať - napríklad skládky a mnohé iné veci. Takáto predstava by sa dala dosiahnuť tým, ak by sa prijal návrh, ktorý prednesiem, resp. ktorý môžem hneď teraz uviesť. Pripravil som ho v dvoch alternatívach, pričom jedna alternatíva je širšia, pretože by znamenala, že by sa aj v iných krajoch mohli vytvárať viaceré samosprávne celky, viaceré samosprávy. To je, prosím, vec názoru, predložím návrh a predkladám vlastne dva navzájom súvisiace pozmeňujúce návrhy, ktoré sa, samozrejme, vylučujú. Prvý návrh znie takto: V § 2 ods. 2 časť vety pred bodkočiarkou by znela: "Územný obvod vyššieho územného celku nepresahuje územný obvod kraja." Toto riešenie by prejudikovalo, že sa s ním buď stotožňuje, je teda totožný s územným obvodom kraja, alebo je prípadne menší. Nemôže byť väčší. Vo vytvorených krajoch by mohli vzniknúť jeden prípadne dva samosprávne orgány. Samozrejme, že by sa to netýkalo len Bratislavy. Preto hovorím, že je to všeobecnejšie, a záleží na vecnom posúdení, či toto rieši problém. Ak nebude tento návrh prijatý, v druhom návrhu sa sústredím len na otázku Bratislavy a navrhujem, aby sme v § 2 ods. 2 za slovo "kraja" pred bodkočiarku vložili slová "<note>okrem hlavného mesta Slovenskej republiky Bratislavy</note>". Prečítam vám, ako by vlastne ten návrh znel: "Územný obvod vyššieho územného celku je zhodný len s územným obvodom kraja". To je doterajší text zákona, nasledovala by zátvorka "<note>okrem hlavného mesta Slovenskej republiky Bratislavy</note>". Tým by sme vlastne potvrdili znenie § l ods. 2 súčasného zákona o Bratislave, ktorý hovorí, tak ako to uvádza prezident republiky vo svojom zdôvodnení, že hlavné mesto Slovenskej republiky Bratislava je samostatný samosprávny územný celok, samosprávny územný celok. A sústreďujem sa naozaj len na fungovanie samosprávy. Ak by sme prijali tento pozmeňujúci návrh, tak by vznikol Bratislavský kraj, mal by 8 okresov, štátna správa by sa riadila tak, ako to navrhla vláda Slovenskej republiky, ale samosprávu by sme, takpovediac, neobmedzili v tom, aby sme jej riešenie mohli zvoliť vtedy, keď budeme prerokúvať zákon o vytvorení samosprávnych celkov II. stupňa, resp. samosprávnych orgánov, budeme rozhodovať o ich kompetenciách, o ich právomociach a mohli by sme sa vtedy osobitne pozrieť na mesto Bratislava, ktoré, predpokladám, zostane upravené samostatným zákonom a jeho právomoci by mali tomu zodpovedať. Ak by mal niekto námietku, že vlastne presahujeme rámec rokovania o pripomienkach prezidenta, rád by som sa odvolal na precedens, ktorého sa tu dopustil tento parlament v konkrétnom príklade rokovania o zákone o matrikách, kde bola pripomienka prezidenta ku konkrétnemu paragrafu, parlament s ňou nebol spokojný a prijal vlastné znenie k tej istej časti dotknutého zákona. Podľa mňa sa prezident vecne dotkol problematiky postavenia Bratislavy, a preto je náležité, teda relevantné predkladať pripomienky, ktoré riešia tento zámer, možno inak, ako to predpokladal prezident, ale smerujú k tomuto. Predkladať iné pripomienky k zákonu je, podľa mňa, nenáležité. To je môj názor, o ktorý opieram to, že som si dovolil predložiť pripomienku, ktorá nie je identická s pripomienkami pána prezidenta. Aby som oprel svoje vystúpenie o názory tých, ktorých sa tento zákon bude dotýkať, rád by som informoval o petícii občanov Bratislavy, ktorí vyjadrili svoj nesúhlas so schváleným zákonom o územnom a správnom členení v tej jeho časti, kde sa ustanovuje, že hlavné mesto Bratislava má postavenie v Bratislavskom kraji v podstate na takej úrovni ako tri ostatné okresy. Tí občania, ktorí podpísali túto petíciu, sa obracajú na poslancov Národnej rady o podporu návrhu, aby Bratislava ako hlavné mesto samostatnej Slovenskej republiky bolo samostatným územným a správnym celkom na úrovni kraja. V petícii sa vychádza z toho, že Bratislava mala vo svojej histórii osobitné postavenie v územnom a správnom členení, a to buď preto, že bola najväčším mestom na Slovensku, alebo preto, že bola hlavným mestom republiky. Táto petícia vychádza aj z toho, že Bratislava musí mať sama dostatok nástrojov na to, aby mohla zabezpečiť sociálny a ekonomický rozvoj mesta a spokojnosť jeho obyvateľov. Bude to, podľa mňa, vtedy, ak mestská samospráva, ktorá má funkcie stanovené zákonom, dostane aj ďalšie právomoci, tak ako vyššie samosprávne celky a tak ako som o tom hovoril. Petíciu, ktorú prinášam, takpovediac fyzicky, podpísalo 5 584 občanov a nie sú to žiadni politickí prívrženci SDĽ, sú to občania oslovení na námestiach hlavného mesta Bratislavy, ktorí spontánne a dobrovoľne podpisovali túto petíciu. Chcem teda naznačiť, pretože pán kolega Rea ako spravodajca spomínal petíciu občanov a vyjadrenia občanov dotknutých obcí, chcem proti tomu postaviť aj hlas občanov Bratislavy a myslím si, že riešenie, ktoré som navrhol, nie je v rozpore ani s jednými, ani s druhými, teda že tento parlament vie nájsť riešenie, ktoré dokáže uspokojiť aj obce, resp. okresy, ktoré budú priľahlé ku Bratislave, a dokáže uspokojiť aj požiadavky Bratislavy a Bratislavčanov, aby mesto malo postavenie, ktoré dôstojne zodpovedá jeho ústavnému vymedzeniu. Dovoľte mi na záver ešte jednu poznámku k tomu, čo povedal môj predrečník pán kolega Fogaš. Ak by sme prijali návrh, že tento zákon nadobúda účinnosť dňom vyhlásenia, tak si myslím, že tento parlament si vystaví zlú vizitku. Zlé vysvedčenie preto, že nie je schopný povedať presný dátum, od ktorého sa má taká vážna reforma uskutočniť. Skutočne v legislatívnej praxi dať účinnosť zákona dňom vyhlásenia by malo byť neobvyklé, naliehavé a podobne. Ak považujú poslanci tento zákon za naliehavý, prosím, aby ešte predložili konkrétny návrh. Ale predstaviť si, že zbierka zákonov a jej publikovanie určí, odkedy sa toto spustí do života, že určí, odkedy pracovníci doterajších úradov stratia svoje postavenia a prejdú na iné úrady, sa mi zdá skutočne absurdné. <kinesic type="applause"><desc>Potlesk.</desc></kinesic> A pripomienku prezidenta, aby to bol 1. január 1997, neberte, prosím, ako pripomienku prezidenta, ak vám vadí, že to navrhol tento ústavný činiteľ. Ale pozrite sa na to z hľadiska zdravého rozumu, teda odkedy je to vecne možné, finančne možné, odkedy sme to schopní pripraviť, a ak vám je proti srsti dátum 1. januára 1997, navrhnite iný konkrétny dátum, ku ktorému všetcí tí, ktorých sa tento zákon dotýka, budú vedieť, že vstupuje do účinnosti a že sa musia na jeho fungovanie pripraviť. Vážené dámy a páni, dúfam, že som vás svojím vystúpením presvedčil, že vecné prerokovanie tohto zákona je mi bližšie ako nejaké politické poznámky. Pozmeňujúce návrhy odovzdám pánu spravodajcovi a petíciu 5 584 občanov odovzdám pánu predsedajúcemu. Ďakujem vám za pozornosť.</seg>
            </u>
            <kinesic type="applause">
               <desc>Potlesk.</desc>
            </kinesic>
            <u xml:id="ParlaMint-SK_1996-06-19-t1m16.u954" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u954.p1">Ďakujem. Vážené kolegyne a kolegovia, dovoľte, aby som na pôde Národnej rady Slovenskej republiky privítal delegáciu zahraničných Slovákov z Austrálie, Juhoslávie, Maďarska, Českej republiky, USA, Rumunska, zo Švédska, Chorvátska, Ukrajiny, Švajčiarska, Talianska, ktorí sa zúčastňujú na festivale Dni zahraničných Slovákov a ktorí prišli predstaviteľom Národnej rady Slovenskej republiky porozprávať o svojom živote. Drahí krajania, vitajte na pôde suverénneho slovenského parlamentu samostatného štátu. <kinesic type="applause"><desc>Potlesk.</desc></kinesic> Ďakujem. S faktickou poznámkou vystúpi pán poslanec Cuper.</seg>
            </u>
            <u xml:id="ParlaMint-SK_1996-06-19-t1m16.u955" who="#JánCuper.1946" ana="#regular">
               <seg xml:id="ParlaMint-SK_1996-06-19-t1m16.u955.p1">Vážený pán predsedajúci, vážené dámy, vážení páni, chcem reagovať na vystúpenie pána poslanca Ftáčnika. Chcem opäť zdôrazniť, že návrh zákona, ktorý ste dostali ako tlač 396, sa v nijakom prípade nedotýka zákona o hlavnom meste Slovenskej republiky, pretože v § 2 tento zákon používa dva pojmy - samosprávny celok a vyšší územný celok. To znamená, že Bratislava z tohto pohľadu je len samosprávny územný celok a, samozrejme, jej hranice týmto zákonom nebudú v nijakom prípade dotknuté. Jej postavenie ako samosprávneho celku je potom výnimočné v rámci ostatných samosprávnych celkov, teda obcí alebo miest Slovenska, zdôraznené osobitným zákonom. To znamená, že ak by sme ho chceli ešte väčšmi zvýrazniť, tak ako požaduje pán poslanec Ftáčnik, museli by sme novelizovať zákon o hlavnom meste Slovenskej republiky Bratislave. Samozrejme, neobstoja argumenty pána prezidenta a porovnania s inými hlavnými mestami, ako je Washington, Canberra alebo niektoré ďalšie, ktoré sú v zložených štátoch. Ide o hlavné mestá, ktorých územie nie je súčasťou žiadneho federálneho štátu a tvorí samostatné územie federálneho štátu, tzv. district of federal, čo v našej federácii nikdy nebolo dosiahnuté, pretože hlavné mesto sa stotožňovalo s hlavným mestom Českej republiky. My sme z hľadiska územnoorganizačného členenia unitárny štát a nemôže tu byť nejaký osobitný územný celok, ktorý by prináležal len Slovenskej republike, pretože celé územie Slovenskej republiky prináleží slovenskému štátu. Takže z tohto pohľadu nemôžeme podľa mňa v nijakom prípade robiť v tomto zákone výnimku. Ďakujem.</seg>
            </u>
            <u xml:id="ParlaMint-SK_1996-06-19-t1m16.u956" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u956.p1">Ďakujem pekne. S faktickou poznámkou sa prihlásil ešte pán poslanec Švec.</seg>
            </u>
            <u xml:id="ParlaMint-SK_1996-06-19-t1m16.u957" who="#JurajŠvec.1938" ana="#regular">
               <seg xml:id="ParlaMint-SK_1996-06-19-t1m16.u957.p1">Ďakujem pekne, pán predsedajúci. Ak dovolíte, chcel by som zdôrazniť jednu vec, o ktorej sa ešte nehovorilo. Je možné urobiť mnohé kozmetické úpravy v § 2 a podávať akékoľvek vysvetlenia o prospešnosti tohto zákona z hľadiska územného a správneho členenia Bratislavy a jej postavenia v rámci tohto územného a správneho členenia. Dámy a páni, ale my nerešpektujeme vôľu občanov tohto mesta, obyvateľov mesta, ktorí predstavujú 10 % všetkých obyvateľov. Veď predsa 17 mestských častí a ich zastupiteľstiev jasne svojou deklaráciou definovalo, že mesto chce mať štatút samostatného správneho celku. A ak k tomu ešte vezmeme do úvahy stanovisko Združenia miest a obcí Slovenska, ktoré združuje 90 obcí tohto štátu, ktoré vyjadrilo presne tú istú požiadavku, tak sa pýtam, ako reaguje tento parlament na požiadavky občanov. Ďakujem pekne.</seg>
            </u>
            <kinesic type="applause">
               <desc>Potlesk.</desc>
            </kinesic>
            <u xml:id="ParlaMint-SK_1996-06-19-t1m16.u958" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u958.p1">Ďakujem. Pán poslanec Ftáčnik - faktická poznámka.</seg>
            </u>
            <u xml:id="ParlaMint-SK_1996-06-19-t1m16.u959" who="#MilanFtáčnik.1956" ana="#regular">
               <seg xml:id="ParlaMint-SK_1996-06-19-t1m16.u959.p1">Chcem len vecne zareagovať na pána poslanca Cupera, ktorý hovorí, že keby sa prijal môj pozmeňujúci návrh, bolo by treba novelizovať zákon o Bratislave. Ešte raz by som mu pripomenul § 1 ods. 2 zákona o hlavnom meste, kde sa hovorí, že Bratislava je samostatný samosprávny územný celok. Ak by sme prijali znenie § 2 ods. 2 v pôvodnom znení, tak si myslím, že práve tento princíp sa nabúra, pretože sa vytvoria 3 stupne samosprávy, z ktorých najvyššia bude mať rozhodujúcu funkciu, lebo sa tam budú presúvať právomoci. Samozrejme, to nepoznáme, sme poznamenaní tým, že reforma naštartovala riešením problematiky štátnej správy, ale predpokladáme, že tam budú tie právomoci, ktoré ovplyvnia rozvoj príslušného regiónu. Som hlboko presvedčený, že aj z hľadiska ústavného, aj vecného by mali byť právomoci v rukách Bratislavy, teda jeho samosprávneho predstaviteľa, to je mestské zastupiteľstvo. Čiže tomuto sa snažím, takpovediac, nie zabrániť, ale vytvoriť na to predpoklady, aby sme tú vecnú diskusiu absolvovali vtedy, keď budeme riešiť samosprávne celky vyššieho stupňa a neprejudikovali to teraz, aby sme nezatvárali dvere. A to riešenie nájdeme určite spoločne v novembri, keď predloží vláda Slovenskej republiky príslušný zákon. Ďakujem.</seg>
            </u>
            <u xml:id="ParlaMint-SK_1996-06-19-t1m16.u960" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u960.p1">Ďakujem. Faktická poznámka - predseda výboru pán poslanec Hofbauer.</seg>
            </u>
            <u xml:id="ParlaMint-SK_1996-06-19-t1m16.u961" who="#RomanHofbauer.1940" ana="#regular">
               <seg xml:id="ParlaMint-SK_1996-06-19-t1m16.u961.p1">Ďakujem, pán predsedajúci. Pán poslanec Švec, neviem, kto robil prieskum o odmietnutí tejto územnosprávnej organizácie v Bratislave, ale vo IV. obvode, kde bývam a kde žije 100 tisíc obyvateľov, môžem zodpovedne povedať, že nik. Neodvolávajte sa na stanoviská, ktoré neexistujú.</seg>
            </u>
            <u xml:id="ParlaMint-SK_1996-06-19-t1m16.u962" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u962.p1">Ďakujem. Pán poslanec Cuper - faktická poznámka.</seg>
            </u>
            <u xml:id="ParlaMint-SK_1996-06-19-t1m16.u963" who="#JánCuper.1946" ana="#regular">
               <seg xml:id="ParlaMint-SK_1996-06-19-t1m16.u963.p1">Mrzí ma, že sa naozaj s pánom poslancom Ftáčnikom nechápeme. Ten istý prípad by nastal aj v Košiciach, aj nastane. Ale to vám neprekáža, to farizejstvo, a hlasovali ste za to, aby sa v Košiciach zriadili okresné úrady. Ten istý prípad bude aj v Košiciach po prijatí tohto zákona, ale to vám neprekáža. Prekáža vám, že v Bratislave budú 3 stupne samosprávy. <vocal type="noise"><desc>Hlasy z pléna.</desc></vocal> Ale to nie je nijaký argument, už som vám vysvetlil, že nemôžeme vyňať osobitne bratislavské teritórium. Bratislavské teritórium bude podliehať len primátorovi? Nebude podliehať územnoorganizačnému členeniu tohto štátu? Ale to si vari nerozumieme, pán kolega Ftáčnik. Nie je to na diskusiu tu, môžeme si to vydiskutovať v kuloároch. Pánu poslancovi Švecovi by som chcel položiť otázku, či vyhovieme každej obci a každému mestu v tomto parlamente a či vyhovieme aj slovenským poslancom maďarskej národnosti, a nie maďarským poslancom, ako nás presviedča pán Kvarda, lebo takí tu ešte z maďarského parlamentu nesedia, či aj im vyhovieme v tom, aby sme im vytvorili tie 3 uhorky 5 km široké a jednu z nich 150 km dlhú, ak si každý v tomto štáte bude požadovať a presadzovať len svoju vôľu. Sme tu práve na to, aby sme posúdili možnosti, ktoré sa dajú realizovať v tomto štáte. Ďakujem.</seg>
            </u>
            <u xml:id="ParlaMint-SK_1996-06-19-t1m16.u964" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u964.p1">Ďakujem. Faktická poznámka - pán poslanec Kováč.</seg>
            </u>
            <u xml:id="ParlaMint-SK_1996-06-19-t1m16.u965" who="#RomanKováč.1940" ana="#regular">
               <seg xml:id="ParlaMint-SK_1996-06-19-t1m16.u965.p1">Vážený pán prezident, vážený pán predsedajúci, chcem reagovať na to, čo hovoril pán poslanec Cuper. Pán poslanec, nie je pravdou, že len federálne usporiadané štáty majú osobitné územie, správne územie svojho hlavného mesta. Skúste sa pozrieť na Dánske kráľovstvo, kde existuje "amt Kodaň", v našom preklade kraj Kodaň, a "amt veľká Kodaň", kraj veľká Kodaň. Tam chápu, že hlavné mesto je symbolom štátu a že práve preto, že plní iné funkcie ako všetky ostatné mestá, potrebuje aj iný správny systém. A po druhé, prosím vás, pán predsedajúci, mám otázku, či budete akceptovať, aby sa hovorilo o pozmeňujúcom návrhu pána poslanca Reu, pretože ide nad rámec zvyklostí tohto parlamentu.</seg>
            </u>
            <u xml:id="ParlaMint-SK_1996-06-19-t1m16.u966" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u966.p1">Áno, ďakujem.</seg>
            </u>
            <u xml:id="ParlaMint-SK_1996-06-19-t1m16.u967" who="#RomanKováč.1940" ana="#regular">
               <seg xml:id="ParlaMint-SK_1996-06-19-t1m16.u967.p1">Moment, neskončil som, pán predsedajúci. To znamená, že v prípade, ak budete akceptovať, som pripravený predložiť 41 pozmeňujúcich návrhov k zákonu a požiadať, aby sa o každom hlasovalo osobitne. Takže chcem jasnú odpoveď, či otvárame znovu celý zákon, alebo či budeme rokovať len o pripomienkach pána prezidenta s tým, že ich prijmeme, alebo zamietneme.</seg>
            </u>
            <u xml:id="ParlaMint-SK_1996-06-19-t1m16.u968" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u968.p1">Pán poslanec, nebudeme tu postupovať vyhrážaním, že čo urobím...</seg>
            </u>
            <u xml:id="ParlaMint-SK_1996-06-19-t1m16.u969" who="#RomanKováč.1940" ana="#regular">
               <seg xml:id="ParlaMint-SK_1996-06-19-t1m16.u969.p1">Ja sa nevyhrážam. <vocal type="noise"><desc>Ruch v sále.</desc></vocal> Ja sa pýtam, pán predsedajúci.</seg>
            </u>
            <kinesic type="applause">
               <desc>Potlesk.</desc>
            </kinesic>
            <u xml:id="ParlaMint-SK_1996-06-19-t1m16.u970" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u970.p1">Áno. Pán poslanec Bajan - faktická poznámka.</seg>
            </u>
            <u xml:id="ParlaMint-SK_1996-06-19-t1m16.u971" who="#VladimírBajan.1960" ana="#regular">
               <seg xml:id="ParlaMint-SK_1996-06-19-t1m16.u971.p1">Samozrejme, aby to bolo jasné, vyjadrím sa k pánu Hofbauerovi. Klub starostov Bratislavy, to je združenie starostov 17 mestských častí, dal jednoznačné stanovisko, vrátane starostu z Ružinova, vrátane starostu z Rače, teda kandidátov za HZDS, a vrátane starostky z Vrakune, kandidátky za SNS, čo sa týka územného a správneho členenia. Potom nasledovalo spoločné rokovanie mestského zastupiteľstva so zastupiteľstvami miestnych častí a stanovisko dostal aj predseda parlamentu. Čiže odvolávam sa na dokument, ktorý leží v útrobách Národnej rady, takže nie je to niečo fiktívne. A len maličká poznámka k filozofii. Nechceme vyhovieť každému mestečku alebo obci, ale rešpektujme názor združenia, ktorý združuje 95 % z 2 800 obcí a 10 % obyvateľstva sa vyjadrilo prostredníctvom volených zástupcov. Jednoducho niečo počujeme, a niečo nechceme počuť. V tom je meritum diskusie, o ktorom hovoril pán kolega Švec.</seg>
            </u>
            <u xml:id="ParlaMint-SK_1996-06-19-t1m16.u972" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u972.p1">Ďakujem. Pán poslanec Cuper, nech sa páči - faktická poznámka.</seg>
            </u>
            <u xml:id="ParlaMint-SK_1996-06-19-t1m16.u973" who="#JánCuper.1946" ana="#regular">
               <seg xml:id="ParlaMint-SK_1996-06-19-t1m16.u973.p1">Vážený pán predsedajúci, chcem odpovedať pánu poslancovi Kováčovi. Áno, je aj taký model, ale v tom prípade je to podriadené priamo vláde a vláda má rozhodujúce ingerencie do riadenia takýchto samosprávnych municipií. To my nechceme. Samozrejme, chceme pre celý štát rovnakú štátnu správu. To, že ste si z nás robili dobrý deň už pri prvom prerokúvaní zákona, pán poslanec Kováč, to som tu povedal, lebo my sme zriaďovali okresy a vy ste niečo žiadali do nich začleňovať. Takže už vtedy ste hovorili so svojimi "pozmeňovákmi" úplne o niečom inom a chcete si znovu z tohto zhromaždenia robiť dobrý deň. Nech sa páči, ale určite viem, že ste si robili vtedy a aj teraz by ste si z nás robili dobrý deň. Ďakujem.</seg>
            </u>
            <u xml:id="ParlaMint-SK_1996-06-19-t1m16.u974" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u974.p1">Ďakujem. Pán predseda výboru Hofbauer - faktická poznámka.</seg>
            </u>
            <u xml:id="ParlaMint-SK_1996-06-19-t1m16.u975" who="#RomanHofbauer.1940" ana="#regular">
               <seg xml:id="ParlaMint-SK_1996-06-19-t1m16.u975.p1">Ďakujem, pán poslanec Bajan, za spresnenie, že ide o stanovisko starostov, ako ste uviedli, a nie o stanovisko občanov, ako uviedol pán poslanec Švec. Ďakujem.</seg>
            </u>
            <u xml:id="ParlaMint-SK_1996-06-19-t1m16.u976" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u976.p1">Ďakujem. Pán poslanec Kováč - faktická poznámka.</seg>
            </u>
            <u xml:id="ParlaMint-SK_1996-06-19-t1m16.u977" who="#RomanKováč.1940" ana="#regular">
               <seg xml:id="ParlaMint-SK_1996-06-19-t1m16.u977.p1">Vážený pán predsedajúci, keďže ste mi neodpovedali na otázku, dávam procedurálny návrh, aby Národná rada svojím hlasovaním rozhodla o tom, či budeme rokovať len o pripomienkach pána prezidenta v tom zmysle, že ich prijmeme alebo zamietneme, alebo nie.</seg>
            </u>
            <u xml:id="ParlaMint-SK_1996-06-19-t1m16.u978" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u978.p1">Vážené kolegyne a kolegovia, pozývam všetkých poslancov, ktorí sa nachádzajú v okolitých miestnostiach, aby sa dostavili do rokovacej miestnosti. Budeme hlasovať o procedurálnom návrhu pána poslanca Kováča. <kinesic type="ringing"><desc>Gong.</desc></kinesic> S faktickou poznámkou vystúpi pán poslanec Mikloško. Nech sa páči, máte slovo.</seg>
            </u>
            <u xml:id="ParlaMint-SK_1996-06-19-t1m16.u979" who="#FrantišekMikloško.1947" ana="#regular">
               <seg xml:id="ParlaMint-SK_1996-06-19-t1m16.u979.p1">Pán predsedajúci, za klub KDH by sme prosili prestávku do 11.30 hodiny.</seg>
            </u>
            <u xml:id="ParlaMint-SK_1996-06-19-t1m16.u980" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u980.p1">Priatelia, necháme ešte sériu troch faktických poznámok a vyhlásime prestávku. Pán poslanec Duka-Zólyomi - faktická poznámka.</seg>
            </u>
            <u xml:id="ParlaMint-SK_1996-06-19-t1m16.u981" who="#ÁrpádDuka-Zólyomi.1941" ana="#regular">
               <seg xml:id="ParlaMint-SK_1996-06-19-t1m16.u981.p1">Ďakujem pekne. Klub poslancov Maďarskej koalície sa pripája k tejto žiadosti.</seg>
            </u>
            <u xml:id="ParlaMint-SK_1996-06-19-t1m16.u982" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u982.p1">Ďakujem. Pán poslanec Bugár sa pripája tiež. Ďakujem. Predseda ústavnoprávneho výboru pán Brňák, nech sa páči.</seg>
            </u>
            <u xml:id="ParlaMint-SK_1996-06-19-t1m16.u983" who="#PeterBrňák.1959" ana="#regular">
               <seg xml:id="ParlaMint-SK_1996-06-19-t1m16.u983.p1">Ďakujem pekne. Pán predsedajúci, mám tri poznámky k procedurálnemu návrhu pána poslanca Kováča. Prvá poznámka - domnievam sa, že o tak formulovanom procedurálnom návrhu nie je možné dať hlasovať. Nemôžeme hlasovať o tom, či pôjdeme nad rámec prezidentových pripomienok, alebo nie. Takto položená otázka je nezmyselná. Druhá poznámka - nie je možné procedurálnym návrhom obmedziť právo a návrhy iných poslancov. To znamená, ak iní poslanci dali návrh, o tomto návrhu podľa rokovacieho poriadku sa musí dať hlasovať. A tretia poznámka - ak napriek tomu nebudete súhlasiť s týmto výkladom, dávam procedurálny návrh, aby sme hlasovali o tom, či budeme hlasovať o procedurálnom návrhu pána poslanca Kováča.</seg>
            </u>
            <kinesic type="noise">
               <desc>Šum v sále.</desc>
            </kinesic>
            <u xml:id="ParlaMint-SK_1996-06-19-t1m16.u984" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u984.p1">Vážené kolegyne a kolegovia, vyhlásil som, že ponechávam sérii troch faktických poznámok priechod, a zároveň teraz vyhlasujem prestávku do 11.30 hodiny na poradu klubov. Ďakujem.</seg>
            </u>
            <note type="comment">Po prestávke.</note>
            <u xml:id="ParlaMint-SK_1996-06-19-t1m16.u985" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u985.p1">Vážené kolegyne a kolegovia, prosím vás, zaujmite svoje miesta. Po porade s odborníkmi, ktorú sme uskutočnili, došli sme k záveru, že by bolo teraz vhodné spojiť s obedňajšou prestávkou také riešenie, ktorým poverujeme ústavnoprávny výbor, aby prerokoval túto problematiku a aby predložil svoj návrh, na základe ktorého budeme konať. Počas tejto obedňajšej prestávky zasadne ústavnoprávny výbor, ktorý vypracuje návrh riešenia ďalšieho postupu. Do 14.00 hodiny vyhlasujem obedňajšiu prestávku. Ešte sa hlási predseda ústavnoprávneho výboru pán Brňák.</seg>
            </u>
            <u xml:id="ParlaMint-SK_1996-06-19-t1m16.u986" who="#PeterBrňák.1959" ana="#regular">
               <seg xml:id="ParlaMint-SK_1996-06-19-t1m16.u986.p1">Ďakujem za slovo, pán predsedajúci. Zvolávam schôdzu ústavnoprávneho výboru na 11.50 hodinu v zasadačke ústavnoprávneho výboru.</seg>
            </u>
            <u xml:id="ParlaMint-SK_1996-06-19-t1m16.u987" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u987.p1">Nech sa páči pani poslankyňa.</seg>
            </u>
            <u xml:id="ParlaMint-SK_1996-06-19-t1m16.u988" who="#MáriaBartošíková.1939" ana="#regular">
               <seg xml:id="ParlaMint-SK_1996-06-19-t1m16.u988.p1">Vážené kolegyne, pripomínam prvé ustanovujúce stretnutie členiek poslaneckého klubu žien, ktoré sa uskutoční o 13.00 hodine v zasadačke číslo 30.</seg>
            </u>
            <note type="comment">Po prestávke.</note>
            <u xml:id="ParlaMint-SK_1996-06-19-t1m16.u989" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u989.p1">Vážené kolegyne a kolegovia, pozývam vás do rokovacej miestnosti, aby sme mohli pokračovať v zasadaní. Vážené kolegyne a kolegovia, znova opakujem, prosím vás, dostavte sa do rokovacej miestnosti, aby sme mohli pokračovať v zasadaní. Vážené kolegyne a kolegovia, prosím vás, zaujmite svoje miesta, budeme pokračovať. Na základe vzniknutej situácie sme požiadali predsedu ústavnoprávneho výboru, aby zvolal zasadanie ústavnoprávneho výboru a posúdil vzniknutú otázku v súvislosti s vráteným zákonom. Ústavnoprávny výbor zasadal a prijal príslušné uznesenie. Prosím pána predsedu ústavnoprávneho výboru, aby ho predniesol. Nech sa páči, máte slovo.</seg>
            </u>
            <u xml:id="ParlaMint-SK_1996-06-19-t1m16.u990" who="#PeterBrňák.1959" ana="#regular">
               <seg xml:id="ParlaMint-SK_1996-06-19-t1m16.u990.p1">Ďakujem za slovo. Ústavnoprávny výbor na svojej 54. schôdzi prerokoval na základe požiadavky zo 16. schôdze Národnej rady Slovenskej republiky pripomienku pána poslanca Romana Kováča z 3. júla 1996 prednesenú v rámci rozpravy k zákonu Národnej rady Slovenskej republiky z 22. marca 1996 o územnom a správnom usporiadaní Slovenskej republiky, vrátenému prezidentom Slovenskej republiky na opätovné prerokovanie Národnou radou Slovenskej republiky, tlač 396, k možnosti meniť deň účinnosti v zákone vrátenom na opätovné prerokovanie prezidentom Slovenskej republiky podľa článku 87 ods. 3 Ústavy Slovenskej republiky, a: A. konštatuje, že určenie dňa účinnosti dňom vyhlásenia, resp. iný termín účinnosti zákona neporušuje princíp rokovania iba o pripomienkach prezidenta uvedených v zákone vrátenom na opätovné prerokovanie Národnej rade Slovenskej republiky podľa článku 87 ods. 3 Ústavy Slovenskej republiky, B. odporúča Národnej rade Slovenskej republiky naďalej rešpektovať zásadu, že pri rokovaní o návrhu zákona vrátenom prezidentom Slovenskej republiky podľa článku 87 ods. 3 Ústavy Slovenskej republiky sa nemá rokovať a hlasovať o pozmeňujúcich návrhoch poslancov, ktoré idú nad rámec pripomienok prezidenta Slovenskej republiky, C. ukladá predsedovi výboru, aby oboznámil s týmto uznesením plénum Národnej rady Slovenskej republiky. Na rokovaní ústavnoprávneho výboru sa zúčastnilo 11 členov ústavnoprávneho výboru, 8 hlasovali za znenie tohto uznesenia, 3 sa zdržali hlasovania. Ďakujem, to je všetko.</seg>
            </u>
            <u xml:id="ParlaMint-SK_1996-06-19-t1m16.u991" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u991.p1">Ďakujem pekne, pán predseda ústavnoprávneho výboru. Vážené kolegyne a kolegovia, myslím, že by bolo dobré, aby som dal teraz hlasovať o tomto uznesení, lebo týmto pádom máme v podstate jasné podmienky riešenia. Prosím, prezentujme sa a vzápätí hlasujme o tomto uznesení. <vocal type="noise"><desc>Ruch v sále.</desc></vocal> Vážené kolegyne a kolegovia, prosím vás, zúčastnime sa na hlasovaní.</seg>
            </u>
            <vocal type="noise">
               <desc>Hlasy v sále.</desc>
            </vocal>
            <u xml:id="ParlaMint-SK_1996-06-19-t1m16.u992" who="#JozefRea.1948" ana="#regular">
               <seg xml:id="ParlaMint-SK_1996-06-19-t1m16.u992.p1">Odporúčam, aby sme toto odporúčanie ústavnoprávneho výboru prijali.</seg>
            </u>
            <note type="narrative">Hlasovanie.</note>
            <u xml:id="ParlaMint-SK_1996-06-19-t1m16.u993" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u993.p1">Prezentovalo sa 76 poslancov. Za návrh hlasovalo 73 poslancov. Hlasovania sa zdržali 2 poslanci. Nehlasoval 1 poslanec. Vážené kolegyne a kolegovia, pokračujeme v rozprave. Ďalším prihláseným je pán poslanec Černák. Nech sa páči, máte slovo. Prepáčte, ešte chvíľu, pán poslanec. S faktickou poznámkou sa hlási pán poslanec Kováč.</seg>
            </u>
            <u xml:id="ParlaMint-SK_1996-06-19-t1m16.u994" who="#RomanKováč.1940" ana="#regular">
               <seg xml:id="ParlaMint-SK_1996-06-19-t1m16.u994.p1">Pán predsedajúci, práve ste hrubo porušili rokovací poriadok, pretože môj procedurálny návrh bol podaný skôr ako stanovisko ústavnoprávneho výboru. Vo svojom procedurálnom návrhu som nežiadal stanovisko ústavnoprávneho výboru <kinesic type="applause"><desc>potlesk</desc></kinesic> a vašou povinnosťou podľa rokovacieho poriadku bolo dať hlasovať najprv o mojom návrhu.</seg>
            </u>
            <u xml:id="ParlaMint-SK_1996-06-19-t1m16.u995" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u995.p1">Ďakujem. Len poznamenávam, že skôr sa hlasuje o rozhodnutí výborov ako jednotlivcov.</seg>
            </u>
            <kinesic type="noise">
               <desc>Šum v sále.</desc>
            </kinesic>
            <u xml:id="ParlaMint-SK_1996-06-19-t1m16.u996" who="#RomanKováč.1940" ana="#regular">
               <seg xml:id="ParlaMint-SK_1996-06-19-t1m16.u996.p1">Kde je to napísané?</seg>
            </u>
            <u xml:id="ParlaMint-SK_1996-06-19-t1m16.u997" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u997.p1">Pán poslanec Bajan, máte slovo s faktickou poznámkou.</seg>
            </u>
            <u xml:id="ParlaMint-SK_1996-06-19-t1m16.u998" who="#VladimírBajan.1960" ana="#regular">
               <seg xml:id="ParlaMint-SK_1996-06-19-t1m16.u998.p1">V podstate pán kolega Roman Kováč povedal to, čo som chcel povedať aj ja. Ide o tupú aroganciu moci.</seg>
            </u>
            <u xml:id="ParlaMint-SK_1996-06-19-t1m16.u999" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u999.p1">Ďakujem. Pani poslankyňa Rusnáková - faktická poznámka.</seg>
            </u>
            <u xml:id="ParlaMint-SK_1996-06-19-t1m16.u1000" who="#EvaRusnáková.1958" ana="#regular">
               <seg xml:id="ParlaMint-SK_1996-06-19-t1m16.u1000.p1">Pán predsedajúci, dovoľte mi, aj keď to už kolegovia povedali, ako predsedníčke klubu oznámiť ešte raz - o žiadnom stanovisku výboru sa nemôže hlasovať skôr ako o procedurálnom návrhu poslanca. Porušili ste rokovací poriadok a žiadam, aby sa o návrhu pána poslanca Romana Kováča hlasovalo.</seg>
            </u>
            <u xml:id="ParlaMint-SK_1996-06-19-t1m16.u1001" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1001.p1">Pán poslanec Šimko - faktická poznámka.</seg>
            </u>
            <u xml:id="ParlaMint-SK_1996-06-19-t1m16.u1002" who="#IvanŠimko.1955" ana="#regular">
               <seg xml:id="ParlaMint-SK_1996-06-19-t1m16.u1002.p1">Ďakujem, pán podpredseda. Chcem sa pridať k tým, ktorí hovoria, že to hlasovanie bolo v rozpore s rokovacím poriadkom. Som členom ústavnoprávneho výboru. Ústavnoprávny výbor prijal uznesenie o veci, tak ako ho prečítal pán predseda Brňák, nedal však žiaden návrh uznesenia Národnej rady, čiže sme hlasovali o čomsi, o čom viete iba vy.</seg>
            </u>
            <kinesic type="applause">
               <desc>Potlesk.</desc>
            </kinesic>
            <u xml:id="ParlaMint-SK_1996-06-19-t1m16.u1003" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1003.p1">Ďakujem. Pán poslanec Fico - faktická poznámka.</seg>
            </u>
            <u xml:id="ParlaMint-SK_1996-06-19-t1m16.u1004" who="#RobertFico.1964" ana="#regular">
               <seg xml:id="ParlaMint-SK_1996-06-19-t1m16.u1004.p1">Pán podpredseda, ústavnoprávny výbor nie je oprávnený vykladať Ústavu Slovenskej republiky. To je jedna poznámka. Druhá poznámka - argumentácia, ktorá bola prijatá v ústavnoprávnom výbore, bola založená na nelogických argumentoch a okrem toho toto uznesenie bolo prijaté iba silou hlasov, ničím iným. Ja ho nemôžem rešpektovať.</seg>
            </u>
            <kinesic type="applause">
               <desc>Potlesk.</desc>
            </kinesic>
            <u xml:id="ParlaMint-SK_1996-06-19-t1m16.u1005" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1005.p1">Ďakujem. Pán poslanec Cuper - faktická poznámka.</seg>
            </u>
            <u xml:id="ParlaMint-SK_1996-06-19-t1m16.u1006" who="#JánCuper.1946" ana="#regular">
               <seg xml:id="ParlaMint-SK_1996-06-19-t1m16.u1006.p1">Odporúčam mojim kolegom poslancom, aby si prečítali, akú funkciu majú výbory Národnej rady Slovenskej republiky. Sú to iniciatívne a poradné orgány tohto pléna, teda aj vás. Ak sa výbor na niečom uzniesol, je vecou pléna, či to odhlasuje, alebo nie, a osvojí si to. Stanovisko ústavnoprávneho výboru tu bolo odhlasované a osvojené, tak ho, prosím, rešpektujme. Ďakujem.</seg>
            </u>
            <u xml:id="ParlaMint-SK_1996-06-19-t1m16.u1007" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1007.p1">Ďakujem. S prednosťou má faktickú poznámku predseda Národnej rady pán Gašparovič. Nech sa páči.</seg>
            </u>
            <u xml:id="ParlaMint-SK_1996-06-19-t1m16.u1008" who="#IvanGašparovič.1941" ana="#regular">
               <seg xml:id="ParlaMint-SK_1996-06-19-t1m16.u1008.p1">Chcem upozorniť na § 22 rokovacieho poriadku, ktorý v odseku 2, nebudem citovať všetky odseky, ale v tomto hovorí: "Ak sa v rozprave prednesie pozmeňujúci návrh, poslanec alebo navrhovateľ môžu navrhnúť prerušenie prerokovania veci až dovtedy, kým k prednesenému pozmeňujúcemu návrhu zaujme stanovisko výbor, ktorý určí Slovenská národná rada." <kinesic type="applause"><desc>Potlesk a nezrozumiteľné hlasy.</desc></kinesic> Predsedajúci určil, že zasadne ústavnoprávny výbor. Páni poslanci, ja som neskákal ani jednému do reči. Prečo skáčete mne? Citoval som vám ustanovenie rokovacieho poriadku. <vocal type="noise"><desc>Neutíchajúce hlasy protestu.</desc></vocal> A keď niečo chcete povedať, tak sa prihláste, tak ako som sa ja prihlásil. Prečo kričíme jeden na druhého? Už si od toho odvyknime. Tu máte ďalej... Alebo to stačí, nebudem o tom ďalej diskutovať.</seg>
            </u>
            <u xml:id="ParlaMint-SK_1996-06-19-t1m16.u1009" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1009.p1">Ďakujem. Predseda výboru pán Brňák - faktická poznámka.</seg>
            </u>
            <u xml:id="ParlaMint-SK_1996-06-19-t1m16.u1010" who="#PeterBrňák.1959" ana="#regular">
               <seg xml:id="ParlaMint-SK_1996-06-19-t1m16.u1010.p1">Ďakujem za slovo. Chcel by som len poopraviť tvrdenie pána poslanca Fica. Ústavnoprávny výbor nedával výklad ústavy, ústavnoprávny výbor prijal stanovisko. To je niečo iné. A toto stanovisko normálne prešlo hlasovaním, toto stanovisko si následne osvojilo plénum pri hlasovaní. V konečnom dôsledku bolo rozhodnuté aj o návrhu pána poslanca Romana Kováča, ktorý vlastne žiadal hlasovať o tom, čo sa v tomto uznesení uvádzalo v časti písmena B. Ďakujem.</seg>
            </u>
            <u xml:id="ParlaMint-SK_1996-06-19-t1m16.u1011" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1011.p1">Ďakujem. Pán poslanec Kováč - faktická poznámka.</seg>
            </u>
            <u xml:id="ParlaMint-SK_1996-06-19-t1m16.u1012" who="#RomanKováč.1940" ana="#regular">
               <seg xml:id="ParlaMint-SK_1996-06-19-t1m16.u1012.p1">Chcel som len upozorniť pána predsedu Národnej rady, že som nedával pozmeňujúci návrh, ale procedurálny. A o procedurálnom návrhu sa hlasuje hneď a bez rozpravy. To nie je pozmeňujúci návrh. Keby som dával pozmeňujúci návrh k textu zákona, pán predseda, mali by ste pravdu. Ale ja som dával procedurálny návrh, a toto bolo hrubé porušenie zákona o rokovacom poriadku.</seg>
            </u>
            <kinesic type="applause">
               <desc>Potlesk.</desc>
            </kinesic>
            <u xml:id="ParlaMint-SK_1996-06-19-t1m16.u1013" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1013.p1">Ďakujem. Pani poslankyňa Rusnáková - faktická poznámka.</seg>
            </u>
            <u xml:id="ParlaMint-SK_1996-06-19-t1m16.u1014" who="#EvaRusnáková.1958" ana="#regular">
               <seg xml:id="ParlaMint-SK_1996-06-19-t1m16.u1014.p1">Pán predsedajúci, pán poslanec Roman Kováč oznámil, že žiada, aby sa hlasovalo o jeho procedurálnom návrhu. Znova vám opakujem, stanovisko ústavnoprávneho výboru je len stanovisko, nie je to procedurálny návrh. Návrh pána poslanca bol prvý. Znovu opakujem, dodržiavajte rokovací poriadok a dajte o ňom hlasovať.</seg>
            </u>
            <kinesic type="applause">
               <desc>Potlesk.</desc>
            </kinesic>
            <u xml:id="ParlaMint-SK_1996-06-19-t1m16.u1015" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1015.p1">Pán poslanec Rózsa - faktická poznámka.</seg>
            </u>
            <u xml:id="ParlaMint-SK_1996-06-19-t1m16.u1016" who="#ErnőRózsa.1930" ana="#regular">
               <seg xml:id="ParlaMint-SK_1996-06-19-t1m16.u1016.p1">Pán podpredseda, vážená Národná rada, protestujem v mene Maďarskej koalície proti svojvoľnému výkladu rokovacieho poriadku. Predsa všetkým, ktorí sedíme v sále, je jasné, že nebol predložený návrh na prerušenie rokovania, ale bol predložený procedurálny návrh. To, čo pán predseda Gašparovič vysvetľuje podľa odseku 2 § 22, je účelový výklad. Prosím, pán predseda, aby ste si to ako právnik uvedomili. Ďakujem.</seg>
            </u>
            <kinesic type="applause">
               <desc>Potlesk.</desc>
            </kinesic>
            <u xml:id="ParlaMint-SK_1996-06-19-t1m16.u1017" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1017.p1">S uprednostnením slova má faktickú poznámku pán predseda Národnej rady.</seg>
            </u>
            <u xml:id="ParlaMint-SK_1996-06-19-t1m16.u1018" who="#IvanGašparovič.1941" ana="#regular">
               <seg xml:id="ParlaMint-SK_1996-06-19-t1m16.u1018.p1">Pán poslanec Rózsa, dovoľte mi povedať, ak máte pred sebou rokovací poriadok, ja som citoval odsek 2, vy by ste si mohli prečítať odsek 5, ktorý hovorí: "Obdobne možno postupovať pri predložení iného návrhu k prerokúvanej otázke." To je iný návrh k prerokúvanej otázke. Takže, pán poslanec Rózsa - právnik, prečítajte si to.</seg>
            </u>
            <kinesic type="applause">
               <desc>Potlesk.</desc>
            </kinesic>
            <u xml:id="ParlaMint-SK_1996-06-19-t1m16.u1019" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1019.p1">Ďakujem. Pán poslanec Miklušičák - faktická poznámka.</seg>
            </u>
            <u xml:id="ParlaMint-SK_1996-06-19-t1m16.u1020" who="#JozefMiklušičák.1955" ana="#regular">
               <seg xml:id="ParlaMint-SK_1996-06-19-t1m16.u1020.p1">Ďakujem, pán predsedajúci. Vážený pán podpredseda, aj pán predseda, aj Kresťanskodemokratické hnutie vyjadruje nesúhlas so svojvoľným výkladom rokovacieho poriadku. § 22 ods. 2 hovorí o tom, že "ak sa v rozprave prednesie pozmeňujúci návrh, poslanec alebo navrhovateľ...". Ani poslanec, ktorý dotyčný mávrh predniesol, ani navrhovateľ nepožiadali o prerušenie a o prerokovanie, a to isté... <vocal type="noise"><desc>Hlasy v sále.</desc></vocal> Odsek 5 je v tomto prípade irelevantný, pán predsedajúci. Ďakujem.</seg>
            </u>
            <u xml:id="ParlaMint-SK_1996-06-19-t1m16.u1021" who="#IvanGašparovič.1941" ana="#regular">
               <seg xml:id="ParlaMint-SK_1996-06-19-t1m16.u1021.p1">To vari nie je možné.</seg>
            </u>
            <u xml:id="ParlaMint-SK_1996-06-19-t1m16.u1022" who="#JozefMiklušičák.1955" ana="#regular">
               <seg xml:id="ParlaMint-SK_1996-06-19-t1m16.u1022.p1">Súhlasím s vami, pán predseda, to vari nie je možné.</seg>
            </u>
            <u xml:id="ParlaMint-SK_1996-06-19-t1m16.u1023" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1023.p1">Ďakujem. Pán poslanec Lauko - faktická poznámka.</seg>
            </u>
            <u xml:id="ParlaMint-SK_1996-06-19-t1m16.u1024" who="#PeterLauko.1949" ana="#regular">
               <seg xml:id="ParlaMint-SK_1996-06-19-t1m16.u1024.p1">Protestujem proti postupu predsedajúceho aj predsedu ústavnoprávneho výboru, pretože tu nebol podľa rokovacieho poriadku prednesený návrh, aby ústavnoprávny výbor zaujímal stanovisko k pozmeňujúcemu návrhu pána poslanca Kováča. Ak si spomínate, páni kolegovia poslanci aj pán predsedajúci, pán poslanec Mikloško a dvaja členovia Maďarskej koalície predniesli návrh na prerušenie a na poradu klubov. Predsedajúci tu nepredniesol, že má zasadnúť ústavnoprávny výbor. Vymýšľate si.</seg>
            </u>
            <vocal type="noise">
               <desc>Hlasy v sále.</desc>
            </vocal>
            <u xml:id="ParlaMint-SK_1996-06-19-t1m16.u1025" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1025.p1">Pán poslanec Cuper - faktická poznámka.</seg>
            </u>
            <u xml:id="ParlaMint-SK_1996-06-19-t1m16.u1026" who="#JánCuper.1946" ana="#regular">
               <seg xml:id="ParlaMint-SK_1996-06-19-t1m16.u1026.p1">Dovoľte mi protestovať, pán predsedajúci, proti všetkým predchádzajúcim protestujúcim. <kinesic type="noise"><desc>Šum v sále.</desc></kinesic> A chcem upozorniť pána poslanca Kováča, že jeho návrh vôbec nebol pozmeňujúci, pretože sa nedotýkal procedúry, teda ani nie procedurálny, ale dotýkal sa obsahu a rozsahu prerokúvanej problematiky, toho, čo pán prezident navrhol na nové prerokovanie. To znamená, že nebol to návrh procedurálny. Bol to špekulatívno-obsahový návrh. Asi tak by som to nazval. Ďakujem.</seg>
            </u>
            <kinesic type="applause">
               <desc>Potlesk.</desc>
            </kinesic>
            <u xml:id="ParlaMint-SK_1996-06-19-t1m16.u1027" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1027.p1">Ďakujem. Pán poslanec Rózsa - faktická poznámka.</seg>
            </u>
            <u xml:id="ParlaMint-SK_1996-06-19-t1m16.u1028" who="#ErnőRózsa.1930" ana="#regular">
               <seg xml:id="ParlaMint-SK_1996-06-19-t1m16.u1028.p1">Vážený pán podpredseda, vážená Národná rada, pokiaľ ide o výklad pána predsedu Gašparoviča, odsek 5 § 22 rokovacieho poriadku Národnej rady Slovenskej republiky sa vzťahuje na okamžité hlasovanie bez rozpravy. Svojvoľným výkladom nemožno aplikovať ustanovenie na to bez toho, aby bol predložený konkrétny návrh na prerušenie rokovania, že o tomto môže rozhodnúť niekto iný. Nemôže. Pán predseda Národnej rady, prosím, aby ste si túto otázku uvedomili. Ďakujem.</seg>
            </u>
            <u xml:id="ParlaMint-SK_1996-06-19-t1m16.u1029" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1029.p1">Faktická poznámka - pán poslanec Komlósy.</seg>
            </u>
            <u xml:id="ParlaMint-SK_1996-06-19-t1m16.u1030" ana="#regular">
               <seg xml:id="ParlaMint-SK_1996-06-19-t1m16.u1030.p1">Vážená Národná rada, ostatné námietky voči takémuto postupu už povedali moji kolegovia. Chcem len upozorniť na jeden fakt. Aj rokovací poriadok, aj návrh, aj celý priebeh tejto kauzy bol, že ústavnoprávny výbor zaujal stanovisko k navrhnutému procedurálnemu návrhu pána poslanca Romana Kováča. O stanovisku ako takom - neviem, či môže, a ja mám taký názor, že nemôže zaujať stanovisko Národná rada hlasovaním, ak to nebolo prednesené ako návrh. Ak aj bol uznesením výboru požiadaný predseda tohto výboru, aby predniesol návrh výboru, môže sa o ňom hlasovať len po návrhu pána poslanca Kováča. Čiže minimálne bol porušený tento postup. Neviem, čo sa udialo vo výbore, ale minimálne tento postup bol porušený. Ďakujem.</seg>
            </u>
            <u xml:id="ParlaMint-SK_1996-06-19-t1m16.u1031" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1031.p1">Ďakujem. Faktická poznámka - pani poslankyňa Rusnáková.</seg>
            </u>
            <u xml:id="ParlaMint-SK_1996-06-19-t1m16.u1032" who="#EvaRusnáková.1958" ana="#regular">
               <seg xml:id="ParlaMint-SK_1996-06-19-t1m16.u1032.p1">Chcela by som sa obrátiť na pána predsedu Národnej rady, ak môže teraz na chvíľku počúvať, lebo mu chcem dať jednu otázku. Chcela by som sa spýtať predsedu Národnej rady, na základe ktorého odseku § 22 má prednosť pri hlasovaní stanovisko výboru pred procedurálnym návrhom poslanca. Pán predseda, buďte taký láskavý, mohli by ste mi to citovať, pretože môj výklad je iný. Uznávam, že môžu byť sporné prípady. Uznávam, že ústavnoprávny výbor môže zasadnúť a môže poslancovi odporúčať, aby stiahol svoj návrh, ak vyvoláva legislatívne problémy. Posledný odsek hovorí, že poslanec môže stiahnuť svoj návrh. Ak ho však nestiahne, pán predseda, potom je o ňom potrebné hlasovať. Opakujem otázku: Na základe ktorého odseku § 22 sa hlasuje najprv o stanovisku výboru a až potom o návrhu poslanca?</seg>
            </u>
            <u xml:id="ParlaMint-SK_1996-06-19-t1m16.u1033" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1033.p1">Ďakujem. Faktická poznámka - pán poslanec Kováč.</seg>
            </u>
            <u xml:id="ParlaMint-SK_1996-06-19-t1m16.u1034" who="#RomanKováč.1940" ana="#regular">
               <seg xml:id="ParlaMint-SK_1996-06-19-t1m16.u1034.p1">Vážený pán predsedajúci, znovu by som upozornil, že § 22 hovorí o pozmeňujúcom návrhu, pozmeňujúci návrh sa týka obsahu. Ja hovorím o tom, že som predložil procedurálny návrh. Pán poslanec Cuper, to nebol žiadny špekulatívno-obsahový návrh, to bola procedúra hlasovať iba o pripomienkach pána prezidenta. To nie je žiadny obsah. To je forma, ako sa bude hlasovať. To je procedúra. Takže prosím vás, aby ste si nezamieňali pojmy. A preto nesúhlasím ani s výkladom pána predsedu, ani s výkladom pána predsedu ústavnoprávneho výboru, pretože pri dodržaní rokovacieho poriadku sa malo najprv hlasovať o mojom procedurálnom návrhu, potom sa mohlo hlasovať o stanovisku ústavnoprávneho výboru, ale určite nie opačne.</seg>
            </u>
            <u xml:id="ParlaMint-SK_1996-06-19-t1m16.u1035" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1035.p1">Ďakujem. Faktická poznámka - pán poslanec Šimko.</seg>
            </u>
            <u xml:id="ParlaMint-SK_1996-06-19-t1m16.u1036" who="#IvanŠimko.1955" ana="#regular">
               <seg xml:id="ParlaMint-SK_1996-06-19-t1m16.u1036.p1">Ďakujem. Pán predseda, vy ste sa dovolávali rokovacieho poriadku § 22 ods. 2, ods. 5 s odvolaním na ods. 2, kde poslanec môže požiadať o stanovisko výboru a Slovenská národná rada, ako sa ešte vtedy nazývala, mala v podstate rozhodnúť o tom, či výbor takéto stanovisko má predložiť Národnej rade. Ale o tom nerozhodla Národná rada. V tomto prípade sa vlastne § 22 ods. 2 nenaplnil, pretože o tom Národná rada nerozhodla. Ale ja teraz na základe tohto § 22 ods. 2 ako poslanec navrhujem, aby k tejto veci zaujal stanovisko výbor pre životné prostredie.</seg>
            </u>
            <kinesic type="noise">
               <desc>Šum v sále.</desc>
            </kinesic>
            <u xml:id="ParlaMint-SK_1996-06-19-t1m16.u1037" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1037.p1">Ďakujem.</seg>
            </u>
            <u xml:id="ParlaMint-SK_1996-06-19-t1m16.u1038" who="#IvanŠimko.1955" ana="#regular">
               <seg xml:id="ParlaMint-SK_1996-06-19-t1m16.u1038.p1">Je to procedurálny návrh, pán podpredseda, a treba o ňom hlasovať bez rozpravy.</seg>
            </u>
            <u xml:id="ParlaMint-SK_1996-06-19-t1m16.u1039" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1039.p1">Ďakujem. Pán poslanec Cuper - faktická poznámka.</seg>
            </u>
            <u xml:id="ParlaMint-SK_1996-06-19-t1m16.u1040" who="#JánCuper.1946" ana="#regular">
               <seg xml:id="ParlaMint-SK_1996-06-19-t1m16.u1040.p1">Vážený pán predsedajúci, chcem iba odporučiť pani Rusnákovej, slečne, pardon <vocal type="noise"><desc>ruch v sále</desc></vocal>, pani poslankyni Rusnákovej chcem odporučiť, aby si prečítala príslušnú stať o výboroch Národnej rady Slovenskej republiky, to je § 37 a nasledujúci.</seg>
            </u>
            <u xml:id="ParlaMint-SK_1996-06-19-t1m16.u1041" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1041.p1">Prosím, pokoj, vážení. Nepočúvate sa.</seg>
            </u>
            <u xml:id="ParlaMint-SK_1996-06-19-t1m16.u1042" who="#JánCuper.1946" ana="#regular">
               <seg xml:id="ParlaMint-SK_1996-06-19-t1m16.u1042.p1">A pánu poslancovi Kováčovi chcem povedať, že jeho procedurálny návrh by aj tak bol zmätkový, pretože by sa ním obmedzovali právomoci tohto zákonodarného orgánu, ktoré má z ústavy. Tento parlament je zvrchovaný a nie je viazaný len pripomienkami pána prezidenta, lebo by to znamenalo, že pán prezident má zákonodarnú iniciatívu <vocal type="speaking"><desc>reakcia v sále</desc></vocal>, a my neprerokúvame návrh zákona, ale v každom prípade prerokúvame už raz schválený zákon Národnou radou Slovenskej republiky. Takže, samozrejme, pán poslanec Kováč, nemôžem s vami súhlasiť. Nemôžem hlasovať o vašom návrhu, ktorým by som si ja sám obmedzil svoje právomoci. Ďakujem.</seg>
            </u>
            <u xml:id="ParlaMint-SK_1996-06-19-t1m16.u1043" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1043.p1">Ďakujem. Faktická poznámka - predseda výboru pán Brňák.</seg>
            </u>
            <u xml:id="ParlaMint-SK_1996-06-19-t1m16.u1044" who="#PeterBrňák.1959" ana="#regular">
               <seg xml:id="ParlaMint-SK_1996-06-19-t1m16.u1044.p1">Chcel by som dvomi poznámkami reagovať na svojich predrečníkov. Pán poslanec Šimko, aj keby ste mali pravdu, tak každý výbor podľa rokovacieho poriadku je nielen kontrolný, ale aj iniciatívny orgán. To znamená, aj zo samotnej iniciatívy ústavnoprávneho výboru bolo možné začať v tejto veci rokovať a oboznámiť plénum so stanoviskom. Veď je predsa normálne, že došlo k istým problémovým výkladom a že sme takto postupovali. <vocal type="noise"><desc>Hlasy v sále.</desc></vocal> Iniciatívny a kontrolný orgán.</seg>
            </u>
            <u xml:id="ParlaMint-SK_1996-06-19-t1m16.u1045" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1045.p1">Priatelia, hláste sa. Dávam všetkým slovo.</seg>
            </u>
            <u xml:id="ParlaMint-SK_1996-06-19-t1m16.u1046" who="#PeterBrňák.1959" ana="#regular">
               <seg xml:id="ParlaMint-SK_1996-06-19-t1m16.u1046.p1">A ešte jednu poznámku k vystúpeniu pána poslanca Romana Kováča. Pán poslanec, o čom, o akom vašom návrhu máme dať hlasovať? Ak máte presne zapísaný svoj návrh, tak on nie je, ako povedal pán poslanec Cuper, špekulatívny, ale je vnútorne nezmyselný. Dovolím si odcitovať, ja vás nechcem urážať, aby ste to nemysleli takto, ale dovolím si odcitovať váš procedurálny návrh, ktorý ste položili. Uviedli ste alebo dali ste tento návrh: "Či pôjdeme nad rámec prezidentových pripomienok, alebo nie." V jednom návrhu ste podali nenormatívny text na hlasovanie. Pýtam sa, o čom máme dať hlasovať? Či pôjdeme nad rámec, alebo nie? Veď návrh sám osebe je nezmyselný na hlasovanie.</seg>
            </u>
            <kinesic type="applause">
               <desc>Potlesk.</desc>
            </kinesic>
            <u xml:id="ParlaMint-SK_1996-06-19-t1m16.u1047" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1047.p1">Ďakujem. Pán poslanec Kováč, máte slovo.</seg>
            </u>
            <u xml:id="ParlaMint-SK_1996-06-19-t1m16.u1048" who="#RomanKováč.1940" ana="#regular">
               <seg xml:id="ParlaMint-SK_1996-06-19-t1m16.u1048.p1">Je to neuveriteľné, pán predseda, že ste prerušili schôdzu, zasadal ústavnoprávny výbor, aby rokoval o mojom nenormatívnom návrhu. Je to nenormálne. A myslím si, že môj návrh bol úplne jasný. <kinesic type="applause"><desc>Potlesk.</desc></kinesic> Prosím vás, to po prvé. Po druhé, nesmierne si vážim vaše slová, ktoré ste povedali o tom, že každý poslanec má právo predniesť svoj návrh, aj slová pána Cupera, že toto je suverénny orgán, a, vážení páni, ja vám tieto vaše slová budem pripomínať vždy, keď bude prerušená rozprava a bude znemožnené poslancom dávať návrhy. Vždy vám to budem pripomínať. Vraciam sa k svojej procedurálnej otázke, k svojmu procedurálnemu návrhu, aby sme po rozprave hlasovali iba o piatich pripomienkach pána prezidenta. Je to plne v dikcii toho, čo som navrhol v rozprave.</seg>
            </u>
            <u xml:id="ParlaMint-SK_1996-06-19-t1m16.u1049" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1049.p1">Ďakujem. Pán poslanec Fogaš - faktická poznámka.</seg>
            </u>
            <u xml:id="ParlaMint-SK_1996-06-19-t1m16.u1050" who="#ĽubomírFogaš.1950" ana="#regular">
               <seg xml:id="ParlaMint-SK_1996-06-19-t1m16.u1050.p1">Ďakujem za slovo, pán predsedajúci. Vážené kolegyne, kolegovia, chcel by som vás poprosiť, aby sme sa vrátili k meritu veci. Spor vznikol ohľadom toho, či je, alebo nie je možné rokovať aj o ďalších pripomienkach, ktoré budú prednesené, ako o pripomienkach, ktoré písomne predložil pán prezident. Pán kolega Cuper predniesol jednoducho názor, ktorý je absolútne vedľa. Ústava jednoznačne predpokladá, že sa má rokovať o pripomienkach, ktoré sú predložené prezidentom. A hovorme o tom s vážnosťou, pretože premiér slovenskej vlády v súvislosti s otázkou na novelu Trestného zákona odpovedal, že Slovenská republika požiadala nezávislých rakúskych právnikov o ich názor a tieto názory budú rešpektované. A majú byť rešpektované tak, že sa dokončí legislatívny proces v Národnej rade. Čiže ak dnes prijmeme nejaké stanovisko, súčasne predurčujeme, ako sa bude konať aj v tejto veci. Nestojíme prvýkrát pred týmto problémom. Prezident i vláda v podstate majú možnosť iniciovať vrátenie zákona v prípadoch, keď nie je zákon realizovateľný, či už z ekonomických dôvodov, alebo nie je v súlade s medzinárodnými normami, alebo nezodpovedá kritériám, podľa ktorých sa mal zákon prijať. Teda porušuje sa procedurálne nejaký proces. Ak je stanovisko ústavnoprávneho výboru bez ohľadu na to, či ho chceme odhlasúvať, alebo nechceme, myslím si, že netreba o ňom hlasovať, stačí, že sa tlmočí. Ale ak ho chceme v tomto zmysle rešpektovať, potom treba povedať, že ani návrhy, ktoré predložil prezident, nie je možné meniť. Môžeme z nich schváliť len časť a časť z nich neschváliť, ale nemôžeme ich meniť. Keď iniciuje vrátenie zákona, či už vláda, alebo keď vyjadruje svoje stanovisko prezident, to sú jeho návrhy a nemáme právo ich meniť. To je môj názor. A myslím si, že o procedurálnom návrhu je možné dať hlasovať. Ak sa to nestalo včas, treba to urobiť, ale snemovňa tým predurčí aj ďalší vývoj. Chcel by som vás poprosiť, aby sme predurčili ďalší vývoj v súlade s duchom ústavy, tak ako bola prijímaná.</seg>
            </u>
            <kinesic type="applause">
               <desc>Potlesk.</desc>
            </kinesic>
            <u xml:id="ParlaMint-SK_1996-06-19-t1m16.u1051" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1051.p1">Ďakujem. Pán poslanec Komlósy - faktická poznámka.</seg>
            </u>
            <u xml:id="ParlaMint-SK_1996-06-19-t1m16.u1052" ana="#regular">
               <seg xml:id="ParlaMint-SK_1996-06-19-t1m16.u1052.p1">Ďakujem pekne. Chcem len zareagovať na vysvetlenie pána poslanca Brňáka, že o tom, čo navrhol pán poslanec Kováč, sa nedalo hlasovať, lebo jeho návrh bol vnútorne nezmyselný. Chcem sa spýtať, o čom sme hlasovali, na akom základe sme potom hlasovali o stanovisku výboru. Podľa mňa stanoviskom výboru k nejakému návrhu môže byť len nejaký vysvetľovací text, pokúšajúci sa v určitom zmysle ovplyvniť snemovňu a na základe tohto stanoviska, tohto vysvetlenia by sa malo hlasovať o pôvodnom návrhu. To je len stanovisko, vysvetlenie výboru. A pôvodný návrh bol procedurálny návrh pána poslanca Romana Kováča, o ktorom sme zatiaľ ešte vôbec nehlasovali. Hlasovali sme...</seg>
            </u>
            <u xml:id="ParlaMint-SK_1996-06-19-t1m16.u1053" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1053.p1">Pán poslanec Kováč povedal...</seg>
            </u>
            <u xml:id="ParlaMint-SK_1996-06-19-t1m16.u1054" ana="#regular">
               <seg xml:id="ParlaMint-SK_1996-06-19-t1m16.u1054.p1">Chcel by som dokončiť a potom môžete povedať svoj názor, pán podpredseda. Na základe tohto, ak bol aj vnútorne nezmyselný návrh pána poslanca Romana Kováča, mali ste o ňom dať hlasovať a mohli sme ho zamietnuť. Ak si väčšina poslancov myslí, že je to nezmyselný návrh, tak ho zamietne. Ale nie takto ignorovať rokovací poriadok a vôbec nedať o ňom hlasovať. Ďakujem pekne.</seg>
            </u>
            <u xml:id="ParlaMint-SK_1996-06-19-t1m16.u1055" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1055.p1">Ďakujem. Pán poslanec Rózsa, nech sa páči, máte faktickú poznámku.</seg>
            </u>
            <u xml:id="ParlaMint-SK_1996-06-19-t1m16.u1056" who="#ErnőRózsa.1930" ana="#regular">
               <seg xml:id="ParlaMint-SK_1996-06-19-t1m16.u1056.p1">Vážený pán podpredseda, vážená Národná rada, pokiaľ ide o poradie hlasovania o jednotlivých pozmeňujúcich návrhoch, nech sú návrhy akékoľvek, upravuje to § 25 ods. 2 rokovacieho poriadku. Ak majú mnohí z prítomných poslancov názor, že návrh je nereálny, nesplniteľný alebo protizákonný, môžu to vyjadriť hlasovaním. To nie je dôvod na to, aby sme o tomto procedurálnom návrhu, nech je akýkoľvek, nedali hlasovať. Ďakujem.</seg>
            </u>
            <u xml:id="ParlaMint-SK_1996-06-19-t1m16.u1057" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1057.p1">Ďakujem. Pán poslanec Langoš - faktická poznámka.</seg>
            </u>
            <u xml:id="ParlaMint-SK_1996-06-19-t1m16.u1058" who="#JánLangoš.1946" ana="#regular">
               <seg xml:id="ParlaMint-SK_1996-06-19-t1m16.u1058.p1">Ďakujem pekne. Vážený pán podpredseda, kolegyne, kolegovia, dovoľte mi povedať dve veci. Po prvé, som zhrozený z toho, akú neúctu prejavujete vy, poslanci zákonodarného zboru Slovenskej republiky, voči ústave a voči zákonom. Prijímate zákony, z ktorých mnohé dôležitým a závažným spôsobom zasahujú do života 5 miliónov občanov našej krajiny. Po druhé, ak schválite pozmeňujúci návrh kolegu Reu a schválite zákon v tomto znení, s týmto pozmeňujúcim návrhom schválite nový zákon a prezident tak získa znova právo vrátiť nový zákon parlamentu.</seg>
            </u>
            <u xml:id="ParlaMint-SK_1996-06-19-t1m16.u1059" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1059.p1">Ďakujem. Pán poslanec Lauko - faktická poznámka.</seg>
            </u>
            <u xml:id="ParlaMint-SK_1996-06-19-t1m16.u1060" who="#PeterLauko.1949" ana="#regular">
               <seg xml:id="ParlaMint-SK_1996-06-19-t1m16.u1060.p1">Chcel by som vám pripomenúť, pán predsedajúci a kolegovia z koalície, že si pán predseda Národnej rady, keď predsedal tomuto zhromaždeniu, niekoľkokrát uplatnil právo a dal hlasovať bez rozpravy nie o procedurálnom, ale procesuálnom návrhu. Takéto dva návrhy tu odzneli. Odznel návrh pána Kováča, ktorý odznel predtým, ako bolo treba zvolávať ústavnoprávny výbor, a nehlasovalo sa o ňom. Odznel tu ďalší návrh, ktorý podal môj kolega poslanec Šimko. Pýtam sa vás, pán predsedajúci, kedy konečne dáte o týchto dvoch návrhoch hlasovať. O návrhu pána poslanca Kováča aj o návrhu pána poslanca Šimka, aby výbor pre životné prostredie zvážil, čo sa tu prednieslo. Pýtam sa vás ešte raz, kedy dáte o týchto dvoch procedurálnych návrhoch, jasne procedurálnych, hlasovať.</seg>
            </u>
            <u xml:id="ParlaMint-SK_1996-06-19-t1m16.u1061" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1061.p1">Pán poslanec Cuper - faktická poznámka.</seg>
            </u>
            <u xml:id="ParlaMint-SK_1996-06-19-t1m16.u1062" who="#JánCuper.1946" ana="#regular">
               <seg xml:id="ParlaMint-SK_1996-06-19-t1m16.u1062.p1">Chcem môjmu kolegovi pánu poslancovi Fogašovi povedať, že keď ja som vedľa, on je ešte aj ako tá jedľa, lebo som hovoril, že prezidentove pripomienky nie sú pre nás nijakým návrhom, ako si to myslí pán poslanec Fogaš. Sú to proste prezidentove pripomienky. <vocal type="noise"><desc>Prejav nesúhlasu v sále.</desc></vocal> Ale, pán Fogaš, nikde v ústave nečítam, že by mal pán prezident právo predkladať tomuto parlamentu nejaké návrhy, ktorými by sa tento zákonodarný orgán bol povinný zaoberať. Tak neviem, o čom sa tu bavíme. Ďakujem.</seg>
            </u>
            <u xml:id="ParlaMint-SK_1996-06-19-t1m16.u1063" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1063.p1">Ďakujem. Pani poslankyňa Rusnáková - faktická poznámka.</seg>
            </u>
            <u xml:id="ParlaMint-SK_1996-06-19-t1m16.u1064" who="#EvaRusnáková.1958" ana="#regular">
               <seg xml:id="ParlaMint-SK_1996-06-19-t1m16.u1064.p1">Chcela by som pripomenúť pánu predsedovi Národnej rady, že neodpovedal na moju otázku, na základe ktorého odseku a ktorého paragrafu má prednosť pri hlasovaní stanovisko výboru pred procedurálnym návrhom poslanca.</seg>
            </u>
            <u xml:id="ParlaMint-SK_1996-06-19-t1m16.u1065" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1065.p1">Ďakujem. Slovo má pán poslanec Černák s prihláškou do rozpravy. <vocal type="noise"><desc>Ruch v sále.</desc></vocal> Prepáčte ešte na chvíľu, pán poslanec Šimko sa hlási s faktickou poznámkou.</seg>
            </u>
            <u xml:id="ParlaMint-SK_1996-06-19-t1m16.u1066" who="#IvanŠimko.1955" ana="#regular">
               <seg xml:id="ParlaMint-SK_1996-06-19-t1m16.u1066.p1">Pán podpredseda Augustín Marián Húska, dal som normálny procedurálny návrh podľa § 22 ods. 2 rokovacieho poriadku.</seg>
            </u>
            <u xml:id="ParlaMint-SK_1996-06-19-t1m16.u1067" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1067.p1">Pán poslanec Kováč pred chvíľou, keď modifikoval svoj návrh, hovoril, aby sa o tom hlasovalo po skončení rozpravy, atď. Takýmto spôsobom modifikoval svoj návrh. Takým spôsobom dám o tejto záležitosti hlasovať po skončení rozpravy. Hovoril to pred krátkou chvíľou.</seg>
            </u>
            <u xml:id="ParlaMint-SK_1996-06-19-t1m16.u1068" who="#IvanŠimko.1955" ana="#regular">
               <seg xml:id="ParlaMint-SK_1996-06-19-t1m16.u1068.p1">Pán podpredseda, ale ja som dal iný návrh. Dal som iný procedurálny návrh.</seg>
            </u>
            <u xml:id="ParlaMint-SK_1996-06-19-t1m16.u1069" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1069.p1">Bol tu predtým aj návrh pána poslanca Brňáka. Jednoducho, je z toho zmätok. Nejdem sa podriadiť tomuto zmätku, ani vašim zmätkovým postupom. Slovo má pán poslanec...</seg>
            </u>
            <u xml:id="ParlaMint-SK_1996-06-19-t1m16.u1070" who="#IvanŠimko.1955" ana="#regular">
               <seg xml:id="ParlaMint-SK_1996-06-19-t1m16.u1070.p1">Pán podpredseda, ten zmätok je u vás. Neprenášajte ho na celú snemovňu. Upokojte sa a dajte normálne hlasovať o návrhu, ktorý ste dostali.</seg>
            </u>
            <u xml:id="ParlaMint-SK_1996-06-19-t1m16.u1071" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1071.p1">Máte slovo.</seg>
            </u>
            <u xml:id="ParlaMint-SK_1996-06-19-t1m16.u1072" who="#IvanŠimko.1955" ana="#regular">
               <seg xml:id="ParlaMint-SK_1996-06-19-t1m16.u1072.p1">A je tam ešte ďalšia faktická poznámka.</seg>
            </u>
            <u xml:id="ParlaMint-SK_1996-06-19-t1m16.u1073" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1073.p1">Faktická poznámka, pán poslanec Palacka.</seg>
            </u>
            <u xml:id="ParlaMint-SK_1996-06-19-t1m16.u1074" who="#GabrielPalacka.1960" ana="#regular">
               <seg xml:id="ParlaMint-SK_1996-06-19-t1m16.u1074.p1">Ďakujem, pán predsedajúci. Vôbec si nemyslím, že je tu zmätok. Len si myslím, že o procedurálnom návrhu sa hlasuje bez rozpravy. Neviem, prečo si myslíte, že po rozprave. O procedurálnom návrhu sa hlasuje bez rozpravy. Tak prosím, aby ste dali hlasovať o procedurálnych návrhoch.</seg>
            </u>
            <u xml:id="ParlaMint-SK_1996-06-19-t1m16.u1075" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1075.p1">Ďakujem. Pán poslanec Prokeš - faktická poznámka.</seg>
            </u>
            <u xml:id="ParlaMint-SK_1996-06-19-t1m16.u1076" who="#JozefProkeš.1950" ana="#regular">
               <seg xml:id="ParlaMint-SK_1996-06-19-t1m16.u1076.p1">Ďakujem, pán predsedajúci. Myslím si, že by sme sa mali vrátiť k rokovaniu. Ak v rokovacom poriadku stojí, že o procedurálnom návrhu sa hlasuje bez rozpravy, to znamená, že sa nerobí rozprava k tomuto návrhu, ale nie to, že sa automaticky zastavuje každá rozprava a okamžite sa hlasuje. Ďakujem.</seg>
            </u>
            <u xml:id="ParlaMint-SK_1996-06-19-t1m16.u1077" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1077.p1">Ten postup aj zachovávam. Pán Černák, máte slovo. Pán poslanec Šimko.</seg>
            </u>
            <u xml:id="ParlaMint-SK_1996-06-19-t1m16.u1078" who="#IvanŠimko.1955" ana="#regular">
               <seg xml:id="ParlaMint-SK_1996-06-19-t1m16.u1078.p1">Pán predsedajúci, máte rozdielny meter podľa toho, z ktorej strany prichádzajú návrhy. Robíte si z rokovacieho poriadku trhací kalendár.</seg>
            </u>
            <kinesic type="applause">
               <desc>Potlesk.</desc>
            </kinesic>
            <u xml:id="ParlaMint-SK_1996-06-19-t1m16.u1079" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1079.p1">Ďakujem. Pán poslanec Kováč - faktická poznámka.</seg>
            </u>
            <u xml:id="ParlaMint-SK_1996-06-19-t1m16.u1080" who="#RomanKováč.1940" ana="#regular">
               <seg xml:id="ParlaMint-SK_1996-06-19-t1m16.u1080.p1">Vážený pán predsedajúci, boli predložené dva procesné návrhy. Jeden som predložil ja, druhý predložil pán poslanec Šimko. Procedurálne návrhy...</seg>
            </u>
            <u xml:id="ParlaMint-SK_1996-06-19-t1m16.u1081" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1081.p1">Aj pán poslanec Brňák predložil návrh.</seg>
            </u>
            <vocal type="noise">
               <desc>Hlasy v sále.</desc>
            </vocal>
            <u xml:id="ParlaMint-SK_1996-06-19-t1m16.u1082" who="#RomanKováč.1940" ana="#regular">
               <seg xml:id="ParlaMint-SK_1996-06-19-t1m16.u1082.p1">Prečo pokračujete ďalej v rozprave, keď sa hovorí, že sa o tomto návrhu hlasuje bez rozpravy? Chcel by som pripomenúť pánu poslancovi Prokešovi, že procedurálne návrhy na ukončenie rozpravy, ktoré dávali práve členovia tohto poslaneckého klubu, nepripustili ďalšiu rozpravu. Práve procedurálne návrhy neodzneli až po skončení rozpravy, ale zastavili rozpravu. Nech teraz nevyťahuje, že sa nerokuje ďalej.</seg>
            </u>
            <u xml:id="ParlaMint-SK_1996-06-19-t1m16.u1083" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1083.p1">Dobre. Pán poslanec Bugár - faktická poznámka.</seg>
            </u>
            <u xml:id="ParlaMint-SK_1996-06-19-t1m16.u1084" who="#BélaBugár.1958" ana="#regular">
               <seg xml:id="ParlaMint-SK_1996-06-19-t1m16.u1084.p1">Ďakujem. Pán podpredseda, v mene dvoch klubov Maďarskej koalície žiadam prestávku dovtedy, kým si s legislatívcami nevysvetlíte, kto v tomto procese má pravdu a ako sa dá vyriešiť tento problém.</seg>
            </u>
            <u xml:id="ParlaMint-SK_1996-06-19-t1m16.u1085" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1085.p1">Pán poslanec Hrušovský - faktická poznámka.</seg>
            </u>
            <u xml:id="ParlaMint-SK_1996-06-19-t1m16.u1086" who="#PavolHrušovský.1952" ana="#regular">
               <seg xml:id="ParlaMint-SK_1996-06-19-t1m16.u1086.p1">Pripájame sa ku klubom na vyhlásenie prestávky.</seg>
            </u>
            <u xml:id="ParlaMint-SK_1996-06-19-t1m16.u1087" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1087.p1">Ďakujem. Pani poslankyňa Rusnáková - faktická poznámka.</seg>
            </u>
            <u xml:id="ParlaMint-SK_1996-06-19-t1m16.u1088" who="#EvaRusnáková.1958" ana="#regular">
               <seg xml:id="ParlaMint-SK_1996-06-19-t1m16.u1088.p1">Pripájame sa...</seg>
            </u>
            <u xml:id="ParlaMint-SK_1996-06-19-t1m16.u1089" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1089.p1">Ďakujem. Pán poslanec Brocka - faktická poznámka.</seg>
            </u>
            <u xml:id="ParlaMint-SK_1996-06-19-t1m16.u1090" who="#JúliusBrocka.1957" ana="#regular">
               <seg xml:id="ParlaMint-SK_1996-06-19-t1m16.u1090.p1">Vážené kolegyne, vážení kolegovia, navrhujem vymeniť predsedajúceho schôdze.</seg>
            </u>
            <u xml:id="ParlaMint-SK_1996-06-19-t1m16.u1091" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1091.p1">Ďakujem. Priatelia, s ohľadom na požiadavku na prerušenie schôdze vyslovenú viacerými ako jedným klubom vyhlasujem do 15.00 hodiny prestávku na poradu klubov.</seg>
            </u>
            <note type="comment">Po prestávke.</note>
            <u xml:id="ParlaMint-SK_1996-06-19-t1m16.u1092" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1092.p1">Vážené kolegyne a kolegovia, prosím, dostavte sa do rokovacej miestnosti, budeme pokračovať v rokovaní. Prestávka sa využila na neformálne rozhovory s odborníkmi. Postup bude taký, že teraz budeme hlasovať o procedurálnom návrhu pána poslanca Kováča, potom o procedurálnom návrhu pána poslanca Šimka, pán poslanec Brňák sťahuje svoj procedurálny návrh. Potom dokončíme rozpravu vystúpením pána poslanca Černáka. Prosím, pripravme sa. Pozývam všetkých poslancov, aby zaujali svoje miesta v rokovacej sále. Nech sa páči. <kinesic type="ringing"><desc>Gong.</desc></kinesic> Opakujem, pozývam všetkých poslancov do rokovacej miestnosti. Prosím vás, zachovajme vnútornú a pracovnú disciplínu. Nech sa páči. Budeme postupovať tak, že na základe diskusií, ktoré sme teraz uskutočnili s odborníkmi, budeme hlasovať o dvoch procedurálnych návrhoch - pána poslanca Kováča, potom pána poslanca Šimka. Pán poslanec Brňák sťahuje svoj procedurálny návrh. Po tomto pristúpime ešte k zakľúčeniu rozpravy vystúpením pána poslanca Černáka. Vážené kolegyne a kolegovia, prosím, prezentujme sa a vzápätí hlasujme. <vocal type="noise"><desc>Hlasy v sále.</desc></vocal> Pardon, pán poslanec Kováč, nech sa páči - faktická poznámka.</seg>
            </u>
            <u xml:id="ParlaMint-SK_1996-06-19-t1m16.u1093" who="#RomanKováč.1940" ana="#regular">
               <seg xml:id="ParlaMint-SK_1996-06-19-t1m16.u1093.p1">Pán podpredseda, aby bolo jasné, o čom hlasujeme, lebo mnohí sa vyslovili, že im nie je jasné. Znovu to teda prečítam. Môj procedurálny návrh znie, aby sme hlasovali iba o 5 pripomienkach pána prezidenta.</seg>
            </u>
            <u xml:id="ParlaMint-SK_1996-06-19-t1m16.u1094" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1094.p1">To je ale znova posun v štylizácii vašej požiadavky.</seg>
            </u>
            <u xml:id="ParlaMint-SK_1996-06-19-t1m16.u1095" who="#RomanKováč.1940" ana="#regular">
               <seg xml:id="ParlaMint-SK_1996-06-19-t1m16.u1095.p1">To je spresnenie, pán podpredseda.</seg>
            </u>
            <u xml:id="ParlaMint-SK_1996-06-19-t1m16.u1096" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1096.p1">Je to nový upravený návrh?</seg>
            </u>
            <u xml:id="ParlaMint-SK_1996-06-19-t1m16.u1097" who="#RomanKováč.1940" ana="#regular">
               <seg xml:id="ParlaMint-SK_1996-06-19-t1m16.u1097.p1">Nie, je to spresnenie návrhu, ktorý som podal.</seg>
            </u>
            <u xml:id="ParlaMint-SK_1996-06-19-t1m16.u1098" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1098.p1">Lebo v takom prípade je to váš tretí návrh.</seg>
            </u>
            <u xml:id="ParlaMint-SK_1996-06-19-t1m16.u1099" who="#RomanKováč.1940" ana="#regular">
               <seg xml:id="ParlaMint-SK_1996-06-19-t1m16.u1099.p1">Nie.</seg>
            </u>
            <u xml:id="ParlaMint-SK_1996-06-19-t1m16.u1100" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1100.p1">Je to v podstate celkom výrazne modifikovaný návrh, pán kolega. Budeme teda hlasovať o návrhu pána poslanca Šimka. Faktická poznámka - pani poslankyňa Rusnáková.</seg>
            </u>
            <u xml:id="ParlaMint-SK_1996-06-19-t1m16.u1101" who="#EvaRusnáková.1958" ana="#regular">
               <seg xml:id="ParlaMint-SK_1996-06-19-t1m16.u1101.p1">Pán predsedajúci, chcem oznámiť, že budem hlasovať náhradnou kartou číslo 2.</seg>
            </u>
            <u xml:id="ParlaMint-SK_1996-06-19-t1m16.u1102" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1102.p1">Ďakujem, pán predseda Hofbauer.</seg>
            </u>
            <u xml:id="ParlaMint-SK_1996-06-19-t1m16.u1103" who="#RomanHofbauer.1940" ana="#regular">
               <seg xml:id="ParlaMint-SK_1996-06-19-t1m16.u1103.p1">Vážený pán predsedajúci, odporučil by som zobrať zo záznamu textáciu pána poslanca Kováča, pretože po treťom spresňujúcom texte bude štvrtý, pätnásty, šestnásty, tridsiaty, donekonečna sa budeme zaoberať nezmyslami a títo poslanci budú s nami takto manipulovať. Tak sa, preboha, nedajme a pristúpme k racionálnej práci.</seg>
            </u>
            <u xml:id="ParlaMint-SK_1996-06-19-t1m16.u1104" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1104.p1">Ďakujem. Pán poslanec Moric - faktická poznámka.</seg>
            </u>
            <u xml:id="ParlaMint-SK_1996-06-19-t1m16.u1105" who="#VíťazoslavMóric.1946" ana="#regular">
               <seg xml:id="ParlaMint-SK_1996-06-19-t1m16.u1105.p1">Ďakujem za slovo, pán podpredseda. Prosím vás pekne, tú prestávku sme si dali na to, aby sme si spresnili svoje názory. Spresnili sme ich a pán Kováč jasne povedal o čom chce, aby sa hlasovalo. Prosím vás pekne, hlasujme o tom, čo si žiada pán poslanec Kováč, nič iné.</seg>
            </u>
            <kinesic type="applause">
               <desc>Potlesk.</desc>
            </kinesic>
            <u xml:id="ParlaMint-SK_1996-06-19-t1m16.u1106" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1106.p1">O tom niet žiadnych pochýb, priatelia. Problém bol iba v tom, že v novej modifikácii je to vlastne nový návrh a v takom prípade má pán poslanec Šimko prednosť so svojím procedurálnym návrhom, to je zmysel postupu. Nech sa páči, pán poslanec Šimko.</seg>
            </u>
            <u xml:id="ParlaMint-SK_1996-06-19-t1m16.u1107" who="#IvanŠimko.1955" ana="#regular">
               <seg xml:id="ParlaMint-SK_1996-06-19-t1m16.u1107.p1">Pán podpredseda, išlo o spresnenie procedurálneho návrhu, ktorý dal pán Kováč, takže nevidím dôvod, prečo by sa malo meniť poradie. Ja som dal návrh až po ňom.</seg>
            </u>
            <u xml:id="ParlaMint-SK_1996-06-19-t1m16.u1108" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1108.p1">Viem, ale hovoríte, že ste dali spresnenie, pre pánaboha. <vocal type="laughter"><desc>Smiech.</desc></vocal> Tak zachovajme chvíľu rozumný stav. Veď celkom chápem, že politická chvíľa velí často rôzne spôsoby postupu, ale predsa nemôžeme to robiť ako paru nad hrncom. Veď to musí mať nejakým spôsobom svoju vnútornú kohéziu. <vocal type="noise"><desc>Ruch v sále.</desc></vocal> Dobre, priatelia, myslím, že môžeme byť takí veľkorysí všetci navzájom voči sebe a budeme hlasovať o návrhu pána poslanca Kováča. Prosím, prezentujme sa a vzápätí hlasujme. <note type="narrative">Hlasovanie.</note> Prezentovalo sa 129 poslancov. Za návrh hlasovalo 59 poslancov. Proti návrhu hlasovalo 40 poslancov. Hlasovania sa zdržalo 28 poslancov. Nehlasovali 2 poslanci. Konštatujem, že procedurálny návrh pána poslanca Kováča nebol prijatý. Prosím, prezentujme sa a vzápätí hlasujme o procedurálnom návrhu pána poslanca Šimka. <note type="narrative">Hlasovanie.</note> Prezentovalo sa 122 poslancov. Za návrh hlasovalo 40 poslancov. Proti návrhu hlasovalo 61 poslancov. Hlasovania sa zdržalo 21 poslancov. Konštatujem, že procedurálny návrh pána poslanca Šimka nebol schválený. Dokončíme rozpravu, slovo má pán poslanec Černák. Pán poslanec Fico má predtým faktickú poznámku. Prepáčte, pán poslanec Černák.</seg>
            </u>
            <u xml:id="ParlaMint-SK_1996-06-19-t1m16.u1109" who="#RobertFico.1964" ana="#regular">
               <seg xml:id="ParlaMint-SK_1996-06-19-t1m16.u1109.p1">Pán podpredseda, rád by som teraz počul vaše vysvetlenie. Neprijali sme procedurálny návrh pána poslanca Kováča, negáciou mi z toho vyplýva, že budeme hlasovať o všetkých pozmeňujúcich návrhoch, ktoré boli teraz v parlamente. Prosím vás, spresnite to.</seg>
            </u>
            <u xml:id="ParlaMint-SK_1996-06-19-t1m16.u1110" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1110.p1">Prijali sme uznesenie, ktoré predložil ústavnoprávny výbor. <vocal type="noise"><desc>Hlasy protestu v sále.</desc></vocal> Veľmi ľutujem, prosím, pokračujeme. Pán poslanec Mikloško - faktická poznámka.</seg>
            </u>
            <u xml:id="ParlaMint-SK_1996-06-19-t1m16.u1111" who="#FrantišekMikloško.1947" ana="#regular">
               <seg xml:id="ParlaMint-SK_1996-06-19-t1m16.u1111.p1">Pán predsedajúci, prepáčte, pán poslanec Roman Kováč navrhol a teraz sme to prijali hlasovaním, že môžeme hlasovať len o pozmeňujúcich návrhoch pána prezidenta. Keď to neprešlo, môžeme hlasovať o čomkoľvek, bohužiaľ.</seg>
            </u>
            <u xml:id="ParlaMint-SK_1996-06-19-t1m16.u1112" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1112.p1">Ďakujem. Pán poslanec Šimko - faktická poznámka.</seg>
            </u>
            <u xml:id="ParlaMint-SK_1996-06-19-t1m16.u1113" who="#IvanŠimko.1955" ana="#regular">
               <seg xml:id="ParlaMint-SK_1996-06-19-t1m16.u1113.p1">Pán podpredseda, Národná rada Slovenskej republiky dnes prijala vnútorne protirečivé, vzájomne si protirečivé uznesenia. Podľa čoho postupujeme? Skúste to charakterizovať.</seg>
            </u>
            <u xml:id="ParlaMint-SK_1996-06-19-t1m16.u1114" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1114.p1">Ďakujem. Pán poslanec Cuper - faktická poznámka.</seg>
            </u>
            <u xml:id="ParlaMint-SK_1996-06-19-t1m16.u1115" who="#JánCuper.1946" ana="#regular">
               <seg xml:id="ParlaMint-SK_1996-06-19-t1m16.u1115.p1">Chcem iba pánu Mikloškovi povedať, aby si preštudoval článok 2 odsek 3 ústavy, a pánu poslancovi Kováčovi, aby viacej nepredkladal také návrhy, ktoré sú protiústavné a ktorými sa zmení zmysel a obsah Ústavy Slovenskej republiky, pretože o takých návrhoch sa naozaj nemá čo hlasovať. Ďakujem pekne.</seg>
            </u>
            <u xml:id="ParlaMint-SK_1996-06-19-t1m16.u1116" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1116.p1">Ďakujem. Pán poslanec Fico - faktická poznámka.</seg>
            </u>
            <u xml:id="ParlaMint-SK_1996-06-19-t1m16.u1117" who="#RobertFico.1964" ana="#regular">
               <seg xml:id="ParlaMint-SK_1996-06-19-t1m16.u1117.p1">Pán podpredseda, keďže sú tu takéto zmätky, navrhujem, aby sa zišlo politické grémium, aby pripravilo návrh na ďalší postup v rokovaní.</seg>
            </u>
            <kinesic type="applause">
               <desc>Potlesk.</desc>
            </kinesic>
            <u xml:id="ParlaMint-SK_1996-06-19-t1m16.u1118" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1118.p1">Ďakujem. Pán poslanec Černák, nech sa páči, máte slovo. <vocal type="noise"><desc>Hlasy v sále.</desc></vocal> Pán poslanec Černák má slovo.</seg>
            </u>
            <u xml:id="ParlaMint-SK_1996-06-19-t1m16.u1119" who="#ĽudovítČernák.1951" ana="#regular">
               <seg xml:id="ParlaMint-SK_1996-06-19-t1m16.u1119.p1">Ďakujem pekne. Registroval som, že pán poslanec Bugár sa pripája k požiadavke pána Fica...</seg>
            </u>
            <u xml:id="ParlaMint-SK_1996-06-19-t1m16.u1120" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1120.p1">Koniec s touto hrou.</seg>
            </u>
            <u xml:id="ParlaMint-SK_1996-06-19-t1m16.u1121" who="#ĽudovítČernák.1951" ana="#regular">
               <seg xml:id="ParlaMint-SK_1996-06-19-t1m16.u1121.p1">...ale keďže riskujem, že od pol jedenástej čakám na vystúpenie a je už pomaličky pol štvrtej, tak sa budem snažiť veľmi skrátenou formou povedať, čo mám na srdci, a potom, myslím si, že návrh, ktorý tu bol dvoma klubmi potvrdený na zvolanie politického grémia, je aktuálny. Dovoľte mi veľmi stručne povedať čosi o štyroch oblastiach. Najprv taká nostalgická poznámočka, potom čosi k vecnej náplni pripomienok pána prezidenta, jeden procesný návrh a nakoniec jedna politická poznámka. Nostalgicky si spomínam na minulý týždeň, keď sme z opozície navrhovali, vážení kolegovia a kolegyne, aby ste neprerušovali schôdzu, ale aby sme rokovali o rokovacom poriadku. Keby sme už boli mali nový rokovací poriadok, tak sa vyhneme takým diskusiám, aké prebiehajú v parlamente dnes od pol jedenástej, kde sa prijímajú protichodné uznesenia, kde pán predsedajúci raz povie, že biele je biele, a raz povie, že je čierne. Žiaľ, vidíte, že niekedy aj my máme pravdu. Ten týždeň, ktorý sme mali rezervovaný, minulý týždeň, sme mohli efektívnejšie využiť. Dámy a páni, čo ešte povedať k tomuto návrhu zákona, ktorý pán prezident, využijúc svoje ústavné právo, vrátil? Ak si zalistujete v pamäti, ak si pospomínate, čo všetko sme pohovorili, z ktorých všetkých možných zorných uhlov sme sa na zákon pozerali, prakticky už nie je čo nové k tomu pridať, aby sme sa neopakovali a aby sme efektívne využívali svoj poslanecký čas. Ale chcel by som vás všetkých poprosiť, sústreďme sa predovšetkým na to, o čom teraz diskutujeme, na pripomienku pána prezidenta o účinnosti tohto zákona. Povedzte mi, preboha, čo vás vlastne tlačí. Pán premiér vo februári vyhlásil, že banky budú sprivatizované do februára. Prijali sme zákon, že nebudú sprivatizované, nič sa nedeje. Vláda menovala krajských šéfov, už prebiehajú okresné rozlučovacie snemy. Čo je, preboha, motívom, že to musí platiť od 1. júla? Veď je to proti zákonu o rozpočtových pravidlách. Prijmite prezidentovu pripomienku, akceptujte 1. januára a získate čas na to, aby sa chyby, ktoré boli urobené, odstránili. Predovšetkým aby sa prijal presun kompetencií na samosprávu a aby sa dôkladne prediskutovala organizácia miestnej štátnej správy. Dámy a páni, prosím vás, tak ako vo svojom pôvodnom vystúpení, prijali sme zákon o rozpočtových pravidlách, dátum, 1. 1. 1997 je najlogickejší dátum, a ak máme aspoň trošku ukázať, že chceme posudzovať problémy vecne, a nie politicky, mali by sme akceptovať výhradu pána prezidenta. Druhá, resp. po tej nostalgickej poznámke tretia moja pripomienka je procesná. Sám vôbec neviem, o čom budeme vlastne hlasovať. Ale keď sme sa rozhodli pri poslednom procesnom hlasovaní, že budeme hlasovať nad rámec pripomienok pána prezidenta, dovoľte mi, aby som aj ja dal jeden pozmeňujúci návrh. Sám som si vedomý, že sme sa dohodli, že pri opätovnom prerokúvaní zákona, ktorý vráti pán prezident, by sa malo rokovať len o jeho pripomienkach, ale dovoľte mi, aby som pripomenul, že trikrát sme toto pravidlo porušili. Raz pri poslaneckých platoch, vtedy to nebolo v záujme veci, ale pri matrikách a pri organizácii ministerstiev a ústredných orgánov štátnej správy tretíkrát, vtedy to bolo v záujme veci. Preto aj ja navrhujem, ak sa bude hlasovať o pozmeňujúcom návrhu pána Reu, nech sa hlasuje aj o mojom pozmeňujúcom návrhu, ktorý odovzdávam písomne a ktorý znie: V § 9 ods. 6 písm. k) slovo "Žarnovica" nahradiť slovom "Nová Baňa". Dámy a páni, keď Novobančania spočítali vaše hlasy, 83 poslancov Národnej rady hlasovalo za Novú Baňu. Preboha, veď to je pomaly dosť na ústavný zákon. Ale raz sa jeden klub zdržal, raz druhý klub nehlasoval. Ústava hovorí úplne jasne <note>článok 73 ods. 2</note> - poslanec hlasuje podľa svojho svedomia a vedomia. A dovoľte mi položiť otázku, ktorú mi položili Novobančania: "Tak ako ste to vlastne hlasovali? Veď, keď sme vás spočítali ako fyzické osoby, tak ste mali 83 hlasov, ktoré podporovali Novú Baňu." A to bol jeden a jediný dôvod, prečo dávam pozmeňujúci návrh. Na záver mi dovoľte položiť politickú rečnícku otázku: Čiu vôľu vlastne my ako poslanci v parlamente presadzujeme? Pán kolega Švec hovoril o vôli občanov, o vôli Bratislavčanov, či bude rešpektovaná, alebo nebude rešpektovaná. Presadzujeme názory, ktoré by sme mali zozbierať od svojich občanov, ale presadzujeme ich slobodne, vedome, na základe svojho mandátu, ktorý sme dostali. Prijali sme zákon. Zákon odhlasovali poslanci, resp. opätovne o ňom rokujú poslanci Národnej rady. Strana demokratickej ľavice, ktorá tiež oprávnene kritizuje toto územnosprávne členenie, sa vlastne nepriamo pričinila o to, že o ňom dnes rokujeme, pretože vláda si nebola istá, či prejde vrátený návrh a odkladala ho, odkladala, až prebehol dátum. A dovoľte mi teraz položiť znovu tú otázku, koho vôľu presadzujeme, keď približne pred mesiacom Slovenská národná strana tvrdo kritizovala územnosprávne členenie a vyjadrovala sa, že ho nepodporí. Ergo, keď to všetko spočítame, vlastne presadzujeme názory jednej politickej strany. Nevadí, že má 61 poslancov, ale ja som veľmi podporoval hlasy, ktoré hovorili, aby toto bol ústavný zákon, aby bol potrebný širší politický konsenzus. Takýto zákon, takáto malá ústava je pomaličky druhý najdôležitejší zákon po ústave a mal by platiť na desaťročia, mal by byť prijatý širokým politickým konsenzom. Ak sa pozrieme vylučovacou metódou na to, kto a ako sa k územnosprávnemu členeniu vyjadroval, presadzujeme vlastne vôľu len jednej politickej strany, aj to som si nie celkom istý z kuloárnych diskusií, či je to absolútny súhlas. Preto skončím ďalšou rečníckou otázkou, ale chcem vás poprosiť, kolegyne, kolegovia, odložme teraz na bok politické tričká a pri hlasovaní o tomto zákone, a predovšetkým pri hlasovaní o prezidentových pripomienkach, berme do úvahy vecnú argumentáciu, vecné problémy a hlasujme tak, aby sa občania nepýtali: "83 vás hlasovalo za a aj tak to nakoniec neprešlo." Ďakujem pekne.</seg>
            </u>
            <kinesic type="applause">
               <desc>Potlesk.</desc>
            </kinesic>
            <u xml:id="ParlaMint-SK_1996-06-19-t1m16.u1122" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1122.p1">Ďakujem pekne. Vážené kolegyne a kolegovia, prerušujem teraz rokovanie do 15.45 hodiny na zasadanie politického grémia. Prosím poverených zástupcov strán, aby nastúpili o 15.30 hodine do politického grémia. Po politickom grémiu rozhodneme, ako budeme postupovať ďalej. Ďakujem. Opakujem, o 15.30 hodine sa začne politické grémium, bude trvať do 15.45 hodiny. Prosím vážených pánov poslancov a vážené panie poslankyne, aby neopúšťali rokovacie miestnosti, aby sme mohli potom plynule pokračovať.</seg>
            </u>
            <note type="comment">Po prestávke.</note>
            <u xml:id="ParlaMint-SK_1996-06-19-t1m16.u1123" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1123.p1">Vážené kolegyne a kolegovia, prosím vás, zaujmite miesta v zasadacej miestnosti. Vážené kolegyne a kolegovia, dostal som ešte jednu prihlášku do rozpravy od poslanca Kováča. Prosím, pán poslanec Kováč, máte slovo.</seg>
            </u>
            <u xml:id="ParlaMint-SK_1996-06-19-t1m16.u1124" who="#RomanKováč.1940" ana="#regular">
               <seg xml:id="ParlaMint-SK_1996-06-19-t1m16.u1124.p1">Vážený pán predsedajúci, vážené kolegyne a kolegovia, viem, že všetci s napätím očakávate mojich 51 pozmeňujúcich návrhov. Musím vás sklamať. V tejto chvíli nebudem hovoriť o 51 pozmeňujúcich návrhoch, ale dovoľte, aby som sa vyjadril k stanovisku pána prezidenta, predovšetkým čo sa týka hlavného mesta Slovenska Bratislavy. Domnievam sa, že jeho stanovisko, to znamená zriadiť samostatný správny celok hlavné mesto Slovenska, je stanovisko, ktoré podložil legislatívnymi normami. Ale bolo by treba hovoriť aj o vecnej problematike. Štátna správa má vo svojej kompetencii množstvo problémov, ktoré treba riešiť v záujme regiónu, v ktorom pôsobí. Nikto z nás asi nepochybuje o tom, že hlavné mesto má iné a špecifické problémy, ktoré ostatné kraje nemajú. Hlavné mesto je sídlom ústredných orgánov štátnej správy. Hlavné mesto Slovenska je sídlom diplomatického zboru. Hlavné mesto Slovenska je centrom alebo jedným z najdôležitejších centier vzdelanosti a vedy. Hlavné mesto Slovenska predstavuje pre občana istý symbol štátnosti. Je nepochybné, že každé mesto, každá obec má svoj problém, každý občan má svoj problém, ktorý chce riešiť. Na druhej strane treba však povedať, že celkom inou problematikou budú žiť občania okresov, ktoré vládny návrh navrhuje zaradiť do Bratislavského kraja. Iným problémom bude žiť občan, povedzme, okresu Senec, a iným problémom bude žiť občan mesta Bratislavy. Iným problémom <note>aj zo správneho hľadiska iným problémom</note> bude žiť mesto Senec alebo obce zaradené v tomto okrese, a iným problémom bude žiť mesto Bratislava. Domnievam sa, že je racionálne pristúpiť k návrhu pána prezidenta a vymedziť Bratislavu ako osobitný správny celok. Vychádzam aj z medzinárodných skúseností. Prosím vás, keď sa pozriete po väčšine hlavných miest Európy, zistíte, že každý štát sa stará o svoje mesto tak, že vytvára z neho samostatný správny celok, a pokiaľ sú priľahlé obce, vytvára ďalší kraj, ktorý vytvára istý prstenec okolo hlavného mesta. Myslím si, že takýto návrh je racionálny, a z tohto dôvodu jedno z najelegantnejších riešení ponúka práve pán poslanec Ftáčnik, ktorý navrhuje vytvoriť kraj Bratislava a kraj okolia Bratislavy. S istým záujmom budem sledovať, ako budú hlasovať za takéto návrhy predovšetkým poslanci, ktorí sú zvolení za Bratislavu alebo ktorí sú občanmi mesta Bratislavy. Je veľká škoda, že ste sa vo väčšom počte nezúčastnili na stretnutí s poslancami mestských zastupiteľstiev a zastupiteľstiev mestských častí a s poslancami mestského bratislavského parlamentu, pretože tam odznievali zásadné pripomienky, prečo by malo byť hlavné mesto samostatným správnym celkom. Chcem vás požiadať, a teraz sa budem obracať predovšetkým na tých, ktorí sú obyvateľmi Bratislavy, prosím vás, vyjadrite svoj vzťah k hlavnému mestu Slovenska. Ale táto prosba platí aj pre všetkých ostatných poslancov. Veď je to skutočne symbol suverénneho štátu. A prečo práve tomuto symbolu suverénneho štátu nedať výnimočné postavenie voči ostatným mestám? Ďakujem.</seg>
            </u>
            <kinesic type="applause">
               <desc>Potlesk.</desc>
            </kinesic>
            <u xml:id="ParlaMint-SK_1996-06-19-t1m16.u1125" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1125.p1">Ďakujem pekne. Vážené kolegyne a kolegovia, pretože už nemám ďalšie prihlášky do rozpravy, vyhlasujem rozpravu... <vocal type="noise"><desc>Hlasy z pléna.</desc></vocal> Pán poslanec Harach, faktická poznámka?</seg>
            </u>
            <u xml:id="ParlaMint-SK_1996-06-19-t1m16.u1126" who="#ĽubomírHarach.1953" ana="#regular">
               <seg xml:id="ParlaMint-SK_1996-06-19-t1m16.u1126.p1">Áno.</seg>
            </u>
            <u xml:id="ParlaMint-SK_1996-06-19-t1m16.u1127" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1127.p1">Nech sa páči.</seg>
            </u>
            <u xml:id="ParlaMint-SK_1996-06-19-t1m16.u1128" who="#ĽubomírHarach.1953" ana="#regular">
               <seg xml:id="ParlaMint-SK_1996-06-19-t1m16.u1128.p1">Ďakujem pekne. Ďakujem za slovo, pán predsedajúci. Kolegyne a kolegovia, chcel by som využiť prítomnosť pani ministerky školstva a predkladateľa alebo tvorcov tohto zákona a spýtať sa, opätovne položiť otázku, na ktorú som, žiaľ, doteraz nedostal odpoveď ani vo výbore, ani v interpelácii. Koľko bude táto transformácia stáť napríklad v rezorte školstva, keď zo 46 školských správ urobíte 79 školských úradov? Ďakujem.</seg>
            </u>
            <u xml:id="ParlaMint-SK_1996-06-19-t1m16.u1129" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1129.p1">Ďakujem pekne. Pán poslanec Šagát - faktická poznámka.</seg>
            </u>
            <u xml:id="ParlaMint-SK_1996-06-19-t1m16.u1130" who="#TiborŠagát.1942" ana="#regular">
               <seg xml:id="ParlaMint-SK_1996-06-19-t1m16.u1130.p1">Ďakujem za slovo, pán predsedajúci. Dovolím si tiež využiť prítomnosť pána ministra Javorského. Pýtal som sa vtedy, keď tu nebol, ako bude riešiť ministerstvo zdravotníctva štruktúru a sieť zdravotníckych zariadení, či vznikne 79 okresných nemocníc, či vznikne 8 krajských nemocníc, aký nárast to bude mať v riadiacej štruktúre na úrovni okresov a krajov a koľko to bude dohromady stáť peňazí. Ďakujem.</seg>
            </u>
            <u xml:id="ParlaMint-SK_1996-06-19-t1m16.u1131" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1131.p1">Ďakujem. Pán poslanec Lauko - faktická poznámka.</seg>
            </u>
            <u xml:id="ParlaMint-SK_1996-06-19-t1m16.u1132" who="#PeterLauko.1949" ana="#regular">
               <seg xml:id="ParlaMint-SK_1996-06-19-t1m16.u1132.p1">Ďakujem, pán predsedajúci. Keďže nepredpokladám, že pán minister vnútra vystúpi počas rozpravy, opakujem svoju otázku. Pán minister vnútra, ako poslanec Národnej rady som nedostal vyčerpávajúcu odpoveď, koľko bude stáť rekonštrukcia alebo nový systém štátnej správy slovenských daňovníkov. Keby ste boli taký láskavý a poinformovali vyčerpávajúcim spôsobom a pravdivo poslancov Národnej rady, aké budú náklady na nový systém štátnej správy na Slovensku.</seg>
            </u>
            <u xml:id="ParlaMint-SK_1996-06-19-t1m16.u1133" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1133.p1">Ďakujem. Vyhlasujem rozpravu o tomto bode programu za skončenú. Chce sa vyjadriť alebo žiada si záverečné slovo pán spoločný spravodajca výborov? Pán minister, chcete zaujať stanovisko? Nech sa páči. <vocal type="noise"><desc>Hlas predsedu Národnej rady Slovenskej republiky: Najskôr prezident. Hlasy v sále.</desc></vocal> Pardon. Nie, nie. To je otázka... len pán prezident má teraz túto funkciu, to nemôže byť. Vo vnútri rozprava je už uzavretá. Nech sa páči, spoločný spravodajca výborov pán poslanec Rea.</seg>
            </u>
            <u xml:id="ParlaMint-SK_1996-06-19-t1m16.u1134" who="#JozefRea.1948" ana="#regular">
               <seg xml:id="ParlaMint-SK_1996-06-19-t1m16.u1134.p1">Ďakujem za slovo. Vážené kolegyne, kolegovia, prosím vás, venujte sa teraz záveru pred hlasovaním k prerokovanému zákonu, ktorý vrátil pán prezident na opätovné prerokovanie parlamentu. Vidieť, že poslancov z opozície aj pána prezidenta zrejme viedla jedna idea, ako zmariť úspešnosť realizácie tohto zákona, lebo dobre vieme, že termíny účinnosti, ktoré boli predložené, neboli prerokované s exekutívou, ktorá iste, keď navrhovala 1. 7. tohto roku, aby mohli byť zrealizované, mala všetko pripravené tak, aby mohol byť tento zákon uvedený do života. Aj z diskusie bolo vidieť, že niektorí páni poslanci, ako napríklad pán poslanec Šimko, naliehal na poslancov Slovenskej národnej strany a Združenia robotníkov Slovenska, ako majú hlasovať. Ale, pán poslanec Šimko, v našom výbore sme prijali niekoľko desiatok starostov. Boli tam aj poslanci z Gelnice, z Gelnickej doliny, niekoľko ich je aj z Kresťanskodemokratického hnutia a súhlasili so stavom prípravy a dokonca boli radi, že môžu byť prijatí na Národnej rade v našom výbore a že Gelnica bude vyhlásená za okresné mesto. Boli to aj miestni komunálni poslanci z Kresťanskodemokratického hnutia. Takisto pán poslanec Fogaš vystúpil, že len v justícii budú potrebné náklady 1,2 mld korún. Iste, možno, že to boli len zbožné priania niektorých úradníkov z ministerstva spravodlivosti, že by si to takto predstavovali. Dovoľte, aby som požiadal pána predsedajúceho, aby sme prikročili k hlasovaniu.</seg>
            </u>
            <u xml:id="ParlaMint-SK_1996-06-19-t1m16.u1135" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1135.p1">Ďakujem. Pristúpime k hlasovaniu. Prosím teda spoločného spravodajcu pána predsedu Reu, aby hlasovanie uvádzal podľa pripomienok prezidenta, uvedených v časti 6 rozhodnutia prezidenta a návrhov z rozpravy. <kinesic type="ringing"><desc>Gong.</desc></kinesic> Vážené kolegyne a kolegovia, pristúpime k hlasovaniu. Nech sa páči, uvádzajte hlasovanie podľa návrhov.</seg>
            </u>
            <u xml:id="ParlaMint-SK_1996-06-19-t1m16.u1136" who="#JozefRea.1948" ana="#regular">
               <seg xml:id="ParlaMint-SK_1996-06-19-t1m16.u1136.p1">Vo svojom úvodnom vystúpení som uviedol, že budem dávať hlasovať o piatich bodoch spoločnej správy spoločne a neodporúčam ich prijať, ale v rozprave vystúpil pán poslanec Bajan a chce, aby sme hlasovali o pripomienkach pána prezidenta samostatne, o každej zvlášť a o všetkých. Sú presne uvedené v spoločnej správe, všetkých 5. Budem dávať hlasovať o bodoch spoločnej správy jednotlivo, a zároveň tým splním aj podmienku pána poslanca Bajana, o ktorú požiadal v rozprave.</seg>
            </u>
            <u xml:id="ParlaMint-SK_1996-06-19-t1m16.u1137" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1137.p1">Ďakujem, takže začnite.</seg>
            </u>
            <u xml:id="ParlaMint-SK_1996-06-19-t1m16.u1138" who="#JozefRea.1948" ana="#regular">
               <seg xml:id="ParlaMint-SK_1996-06-19-t1m16.u1138.p1">Bod číslo 1 spoločnej správy odporúčam neprijať.</seg>
            </u>
            <u xml:id="ParlaMint-SK_1996-06-19-t1m16.u1139" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1139.p1">Prosím, prezentujme sa a vzápätí hlasujme o bode číslo 1 spoločnej správy. Pán spoločný spravodajca ho odporúča neprijať. <note type="narrative">Hlasovanie.</note> Prezentovalo sa 130 poslancov. Za návrh hlasovalo 56 poslancov. Proti návrhu hlasovalo 66 poslancov. Hlasovania sa zdržalo 8 poslancov. Konštatujem, že bod 1 spoločnej správy nebol prijatý. Nech sa páči, pokračujte v uvádzaní.</seg>
            </u>
            <u xml:id="ParlaMint-SK_1996-06-19-t1m16.u1140" who="#JozefRea.1948" ana="#regular">
               <seg xml:id="ParlaMint-SK_1996-06-19-t1m16.u1140.p1">Bod číslo 2 spoločnej správy odporúčam taktiež neprijať.</seg>
            </u>
            <u xml:id="ParlaMint-SK_1996-06-19-t1m16.u1141" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1141.p1">Prosím, prezentujme sa a vzápätí hlasujme o bode číslo 2 spoločnej správy. Pán spoločný spravodajca ho odporúča neprijať. <note type="narrative">Hlasovanie.</note> Prezentovalo sa 129 poslancov. Za návrh hlasovalo 47 poslancov. Proti návrhu hlasovalo 69 poslancov. Hlasovania sa zdržalo 11 poslancov. Nehlasovali 2 poslanci. Konštatujem, že bod 2 spoločnej správy nebol prijatý. Nech sa páči, pokračujte v uvádzaní.</seg>
            </u>
            <u xml:id="ParlaMint-SK_1996-06-19-t1m16.u1142" who="#JozefRea.1948" ana="#regular">
               <seg xml:id="ParlaMint-SK_1996-06-19-t1m16.u1142.p1">Ďakujem pekne. Bod číslo 3 odporúčam neprijať.</seg>
            </u>
            <u xml:id="ParlaMint-SK_1996-06-19-t1m16.u1143" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1143.p1">Prosím, prezentujme sa a vzápätí hlasujme o bode číslo 3 spoločnej správy. Pán spoločný spravodajca ho odporúča neprijať. <note type="narrative">Hlasovanie.</note> Prezentovalo sa 127 poslancov. Za návrh hlasovalo 44 poslancov. Proti návrhu hlasovalo 65 poslancov. Hlasovania sa zdržalo 18 poslancov. Konštatujem, že bod 3 spoločnej správy nebol prijatý. Nech sa páči, pokračujte v uvádzaní.</seg>
            </u>
            <u xml:id="ParlaMint-SK_1996-06-19-t1m16.u1144" who="#JozefRea.1948" ana="#regular">
               <seg xml:id="ParlaMint-SK_1996-06-19-t1m16.u1144.p1">Bod číslo 4 spoločnej správy odporúčam neprijať.</seg>
            </u>
            <u xml:id="ParlaMint-SK_1996-06-19-t1m16.u1145" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1145.p1">Prosím, prezentujme sa a vzápätí hlasujme o bode 4 spoločnej správy. Pán spoločný spravodajca ho odporúča neprijať. <note type="narrative">Hlasovanie.</note> Prezentovalo sa 131 poslancov. Za návrh hlasovalo 56 poslancov. Proti návrhu hlasovalo 67 poslancov. Hlasovania sa zdržalo 6 poslancov. Nehlasovali 2 poslanci. Konštatujem, že bod 4 spoločnej správy nebol prijatý. Nech sa páči, pokračujte v uvádzaní, pán spoločný spravodajca.</seg>
            </u>
            <u xml:id="ParlaMint-SK_1996-06-19-t1m16.u1146" who="#JozefRea.1948" ana="#regular">
               <seg xml:id="ParlaMint-SK_1996-06-19-t1m16.u1146.p1">Bod 5 spoločnej správy odporúčam taktiež neprijať.</seg>
            </u>
            <u xml:id="ParlaMint-SK_1996-06-19-t1m16.u1147" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1147.p1">Prosím, prezentujme sa a vzápätí hlasujme o bode 5 spoločnej správy. Pán spoločný spravodajca ho odporúča neprijať. <note type="narrative">Hlasovanie.</note> Prezentovalo sa 130 poslancov. Za návrh hlasovalo 52 poslancov. Proti návrhu hlasovalo 63 poslancov. Hlasovania sa zdržalo 14 poslancov. Nehlasoval 1 poslanec. Konštatujem, že bod 5 spoločnej správy nebol prijatý. Prikročíme zrejme k hlasovaniu o celku.</seg>
            </u>
            <u xml:id="ParlaMint-SK_1996-06-19-t1m16.u1148" who="#JozefRea.1948" ana="#regular">
               <seg xml:id="ParlaMint-SK_1996-06-19-t1m16.u1148.p1">Ak dovolíte, pán predsedajúci, budeme pokračovať pozmeňujúcimi návrhmi. Prvými piatimi bodmi spoločnej správy sme vyčerpali hlasovanie o spoločnej správe. Ďalej vyplynuli na hlasovanie pozmeňujúce návrhy z rozpravy. Ako prvý som vystúpil ja a môj pozmeňujúci návrh znel v § 19 účinnosť zákona určiť dňom vyhlásenia. Odporúčam aby sme takýto pozmeňujúci návrh prijali.</seg>
            </u>
            <u xml:id="ParlaMint-SK_1996-06-19-t1m16.u1149" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1149.p1">Prosím, prezentujme sa a vzápätí hlasujme o pozmeňujúcom návrhu pána poslanca Reu. Pán spoločný spravodajca ho odporúča prijať. <note type="narrative">Hlasovanie.</note> Prezentovalo sa 82 poslancov. Za návrh hlasovalo 75 poslancov. Proti návrhu hlasovalo 6 poslancov. Hlasovania sa zdržal 1 poslanec. Konštatujem, že pozmeňujúci návrh pána predsedu výboru Reu bol prijatý. Nech sa páči, pokračujte v uvádzaní.</seg>
            </u>
            <u xml:id="ParlaMint-SK_1996-06-19-t1m16.u1150" who="#JozefRea.1948" ana="#regular">
               <seg xml:id="ParlaMint-SK_1996-06-19-t1m16.u1150.p1">Ďakujem pekne, budeme pokračovať. Ako ďalší vystúpil pán poslanec Bajan, o ktorého piatich bodoch sme hlasovali súbežne s hlasovaním o piatich bodoch spoločnej správy a ďalšie 2 body na hlasovanie predložím. Pán poslanec Bajan požaduje v § 2 vypustiť odsek 3. Návrh odporúčam neprijať.</seg>
            </u>
            <u xml:id="ParlaMint-SK_1996-06-19-t1m16.u1151" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1151.p1">Prosím, prezentujme sa a vzápätí hlasujme o pozmeňujúcom návrhu pána poslanca Bajana. Pán spoločný spravodajca ho odporúča neprijať. <note type="narrative">Hlasovanie.</note> Prezentovalo sa 128 poslancov. Za návrh hlasovalo 51 poslancov. Proti návrhu hlasovalo 56 poslancov. Hlasovania sa zdržalo 20 poslancov. Nehlasoval 1 poslanec. Konštatujem, že pozmeňujúci návrh pána poslanca Bajana nebol prijatý. Nech sa páči, pokračujte v uvádzaní.</seg>
            </u>
            <u xml:id="ParlaMint-SK_1996-06-19-t1m16.u1152" who="#JozefRea.1948" ana="#regular">
               <seg xml:id="ParlaMint-SK_1996-06-19-t1m16.u1152.p1">Posledný pozmeňujúci návrh pána poslanca Bajana sa týkal § 2 ods. 1, kde slovo "samosprávnymi" pán poslanec navrhuje nahradiť slovom "samostatnými". Odporúčam ho taktiež neprijať.</seg>
            </u>
            <u xml:id="ParlaMint-SK_1996-06-19-t1m16.u1153" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1153.p1">Prosím, prezentujme sa a vzápätí hlasujme o druhom pozmeňujúcom návrhu pána poslanca Bajana. Pán spoločný spravodajca ho odporúča neprijať. <note type="narrative">Hlasovanie.</note> Prezentovalo sa 129 poslancov. Za návrh hlasovalo 47 poslancov. Proti návrhu hlasovalo 49 poslancov. Hlasovania sa zdržalo 32 poslancov. Nehlasoval 1 poslanec. Konštatujem, že druhý pozmeňujúci návrh pána poslanca Bajana nebol prijatý. Nech sa páči, pokračujte v uvádzaní.</seg>
            </u>
            <u xml:id="ParlaMint-SK_1996-06-19-t1m16.u1154" who="#JozefRea.1948" ana="#regular">
               <seg xml:id="ParlaMint-SK_1996-06-19-t1m16.u1154.p1">Ďalej vystúpil s pozmeňujúcimi návrhmi pán poslanec Ftáčnik. Mal dva pozmeňujúce návrhy. Pozmeňujúci návrh v bode 1 je krátky, prečítam ho. V § 2 odsek 2 časť vety pred bodkočiarkou znie: "Územný obvod vyššieho územného celku nepresahuje územný obvod kraja." Odporúčam ho neprijať.</seg>
            </u>
            <u xml:id="ParlaMint-SK_1996-06-19-t1m16.u1155" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1155.p1">Prosím, prezentujme sa a vzápätí hlasujme o prvom pozmeňujúcom návrhu pána poslanca Ftáčnika. Pán spoločný spravodajca ho odporúča neprijať. <note type="narrative">Hlasovanie.</note> Prezentovalo sa 129 poslancov. Za návrh hlasovalo 50 poslancov. Proti návrhu hlasovalo 60 poslancov. Hlasovania sa zdržalo 19 poslancov. Konštatujem, že prvý pozmeňujúci návrh pána poslanca Ftáčnika nebol prijatý. Nech sa páči, pokračujte v uvádzaní.</seg>
            </u>
            <u xml:id="ParlaMint-SK_1996-06-19-t1m16.u1156" who="#JozefRea.1948" ana="#regular">
               <seg xml:id="ParlaMint-SK_1996-06-19-t1m16.u1156.p1">Pán poslanec dal návrh, že ak návrh v bode 1 nebude prijatý, podáva druhý návrh, ktorý prečítam. V § 2 ods. 2 sa za slovo "kraja" pred bodkočiarkou vkladajú slová "okrem hlavného mesta Slovenskej republiky Bratislavy". Odporúčam ho neprijať.</seg>
            </u>
            <u xml:id="ParlaMint-SK_1996-06-19-t1m16.u1157" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1157.p1">Prosím, prezentujme sa a vzápätí hlasujme o druhom alternatívnom pozmeňujúcom návrhu pána poslanca Ftáčnika. Pán spoločný spravodajca ho odporúča neprijať. <note type="narrative">Hlasovanie.</note> Prezentovalo sa 128 poslancov. Za návrh hlasovalo 51 poslancov. Proti návrhu hlasovalo 46 poslancov. Hlasovania sa zdržalo 30 poslancov. Nehlasoval 1 poslanec. Konštatujem, že druhý alternatívny pozmeňujúci návrh pána poslanca Ftáčnika nebol prijatý. Nech sa páči, pokračujte v uvádzaní.</seg>
            </u>
            <u xml:id="ParlaMint-SK_1996-06-19-t1m16.u1158" who="#JozefRea.1948" ana="#regular">
               <seg xml:id="ParlaMint-SK_1996-06-19-t1m16.u1158.p1">Ako posledný vystúpil s pozmeňujúcim návrhom pán poslanec Černák a navrhol v § 9 ods. 6 písm. k) slovo "Žarnovica" nahradiť slovom "Nová Baňa". Keďže je toto skutočne nad rámec k pripomienkam pána prezidenta, mimo paragrafov...</seg>
            </u>
            <vocal type="noise">
               <desc>Hlasy z pléna.</desc>
            </vocal>
            <u xml:id="ParlaMint-SK_1996-06-19-t1m16.u1159" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1159.p1">Pokoj. Pokračujte, pán spoločný spravodajca.</seg>
            </u>
            <u xml:id="ParlaMint-SK_1996-06-19-t1m16.u1160" who="#JozefRea.1948" ana="#regular">
               <seg xml:id="ParlaMint-SK_1996-06-19-t1m16.u1160.p1">...návrh odporúčam neprijať.</seg>
            </u>
            <u xml:id="ParlaMint-SK_1996-06-19-t1m16.u1161" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1161.p1">Prosím, prezentujme sa a vzápätí hlasujme o pozmeňujúcom návrhu pána poslanca Černáka. Pán spoločný spravodajca ho odporúča neprijať. <note type="narrative">Hlasovanie.</note> Prezentovalo sa 124 poslancov. Za návrh hlasovalo 47 poslancov. Proti návrhu hlasovalo 27 poslancov. Hlasovania sa zdržalo 47 poslancov. Nehlasovali 3 poslanci. Konštatujem, že pozmeňujúci návrh pána poslanca Černáka nebol prijatý.</seg>
            </u>
            <u xml:id="ParlaMint-SK_1996-06-19-t1m16.u1162" who="#JozefRea.1948" ana="#regular">
               <seg xml:id="ParlaMint-SK_1996-06-19-t1m16.u1162.p1">Pán predsedajúci, boli vyčerpané všetky pozmeňujúce a doplňujúce návrhy k vrátenému zákonu. Prosím, aby sme hlasovali o zákone ako celku a odporúčam poslancom Národnej rady, aby ho prijali.</seg>
            </u>
            <u xml:id="ParlaMint-SK_1996-06-19-t1m16.u1163" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1163.p1">Budeme hlasovať o tom, či Národná rada Slovenskej republiky v súlade s článkom 87 ods. 3 Ústavy Slovenskej republiky uvedený zákon po opätovnom prerokovaní schvaľuje v znení schválených pripomienok. Prosím, prezentujme sa a vzápätí hlasujme o tomto návrhu. Pán spoločný spravodajca odporúča...</seg>
            </u>
            <u xml:id="ParlaMint-SK_1996-06-19-t1m16.u1164" who="#JozefRea.1948" ana="#regular">
               <seg xml:id="ParlaMint-SK_1996-06-19-t1m16.u1164.p1">Odporúčam ho prijať.</seg>
            </u>
            <u xml:id="ParlaMint-SK_1996-06-19-t1m16.u1165" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1165.p1">Pán spoločný spravodajca ho odporúča prijať.</seg>
            </u>
            <u xml:id="ParlaMint-SK_1996-06-19-t1m16.u1166" who="#JozefRea.1948" ana="#regular">
               <seg xml:id="ParlaMint-SK_1996-06-19-t1m16.u1166.p1">Odporúčam prijať pôvodný zákon aj v mene najmenej 90 % obyvateľov Slovenskej republiky.</seg>
            </u>
            <note type="narrative">Hlasovanie.</note>
            <u xml:id="ParlaMint-SK_1996-06-19-t1m16.u1167" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1167.p1">Prezentovalo sa 92 poslancov. Za návrh hlasovalo 78 poslancov. Proti návrhu hlasovalo 7 poslancov. Hlasovania sa zdržalo 7 poslancov. <kinesic type="applause"><desc>Potlesk.</desc></kinesic> Konštatujem, že Národná rada Slovenskej republiky po opätovnom prerokovaní schválila zákon Národnej rady Slovenskej republiky o územnom a správnom usporiadaní Slovenskej republiky vrátený prezidentom Slovenskej republiky na opätovné prerokovanie Národnou radou Slovenskej republiky.</seg>
            </u>
            <u xml:id="ParlaMint-SK_1996-06-19-t1m16.u1168" who="#JozefRea.1948" ana="#regular">
               <seg xml:id="ParlaMint-SK_1996-06-19-t1m16.u1168.p1">Vážené kolegyne a kolegovia, ďakujem za spoluprácu pri tomto ťažkom hlasovaní.</seg>
            </u>
            <u xml:id="ParlaMint-SK_1996-06-19-t1m16.u1169" who="Hudek, Ľ." ana="#regular">
               <seg xml:id="ParlaMint-SK_1996-06-19-t1m16.u1169.p1">Vážený pán podpredseda, vážené pani poslankyne, vážení páni poslanci, návrh zákona Národnej rady Slovenskej republiky o organizácii miestnej štátnej správy a o zmene a doplnení niektorých zákonov je ďalším krokom súvisiacim s reformou verejnej správy. Tento zákon nahrádza doteraz platnú právnu úpravu organizácie miestnej štátnej správy, ktorá je zakotvená v zákone Slovenskej národnej rady číslo 472/1990 Zb. o organizácii miestnej štátnej správy. Z legislatívneho hľadiska ide o zložitý návrh zákona, ktorý v článku I ustanovuje zriadenie, organizačnú výstavbu, metódy riadenia a prechody pôsobnosti zo zrušovaných orgánov miestnej štátnej správy na novú sústavu orgánov, nadväzujúcu na územné a správne usporiadanie štátu. Zriadenie nových miestnych orgánov štátnej správy, a to krajských úradov a okresných úradov, predovšetkým vyžaduje, aby boli vybavené náležitými kompetenciami. Zákon preto vo svojej prílohe obsahuje taxatívny výpočet kompetencií krajských úradov, pričom ostatnú agendu, ktorá v prílohe nie je uvedená, budú automaticky vykonávať okresné úrady ako správne orgány prvého stupňa. Základným, teda aj najpočetnejším článkom sústavy miestnych orgánov štátnej správy budú okresné úrady. Tejto skutočnosti zodpovedá i rozsiahla kompetencia, ktorú zákon deklaruje zásadou, že okresný úrad vykonáva štátnu správu na jednotlivých úsekoch, ak jej výkon nie je výnimočne zverený inému orgánu štátnej správy alebo neštátnemu subjektu, napríklad obci či mestu. Naproti tomu krajský úrad je kreovaný ako správny orgán, ktorého hlavnou úlohou je spravidla preskúmavacia činnosť, teda preskúmavanie zákonnosti individuálnych správnych aktov vydaných okresnými úradmi. Z hľadiska vnútornej organizácie sa krajský úrad a okresný úrad členia jednotne na odbory a iné organizačné útvary. Odbory budú budované v závislosti od vecnej problematiky. V pôsobnosti týchto úradov majú administratívno- -právnu subjektivitu. Znamená to, že príslušný odbor miestnu štátnu správu vykonáva samostatne, nezávisle od iných subjektov vo vnútri úradu i mimo neho. Pokiaľ ide o riešenie pracovnoprávnych otázok zamestnancov zrušovaných úradov miestnej štátnej správy, navrhovaný zákon v súlade s medzinárodnými záväzkami Slovenskej republiky upravuje prechod práv a povinností z pracovnoprávnych vzťahov priamo na novozriaďované okresné a krajské úrady. V článkoch II až XXIX ide o novely niektorých zákonov ako nevyhnutnú súčasť už spomínaného zrušenia orgánov a vytvorenia nových. V týchto článkoch sú vykonané nevyhnutné zmeny, bez ktorých by dotknuté zákony spôsobovali pri aplikácii v praxi problémy a v niektorých z nich sa premieta aj požiadavka presunu pôsobnosti z ústredných orgánov štátnej správy na nižšie zložky štátnej správy. Návrh tohto zákona je pripravený tak, aby rešpektoval požiadavky a zásady výstavby novej miestnej štátnej správy, ktoré vyplynuli z požiadaviek vlády Slovenskej republiky, vyjadrených v jej programových dokumentoch. Z tohto hľadiska sú krajské úrady a okresné úrady konštituované ako orgány miestnej štátnej správy so všeobecnou vecnou pôsobnosťou, to znamená, že vo svojom územnom obvode zabezpečia prevažnú časť právnych činností, ktoré dosiaľ vykonávajú viaceré miestne orgány štátnej správy. Odstránenie terajšieho nežiaduceho horizontálneho členenia miestnych správnych orgánov posilní koordinačnú funkciu štátu v území a v konečnom dôsledku prinesie skvalitnenie výkonu miestnej štátnej správy chápanej ako služby občanom i právnickým osobám. Vzhľadom na vecný obsah zákona, ktorý sa týka pôsobnosti viacerých ústredných orgánov štátnej správy, popri našom ministerstve spolupôsobili pri jeho vypracovaní najmä ministerstvo financií a tie ústredné orgány štátnej správy, ktoré doteraz riadili tzv. špecializované orgány miestnej štátnej správy. Podieľali sa tak na vecnom, ako aj legislatívnom dotváraní návrhu. Vážené pani poslankyne, vážení páni poslanci, návrhy výborov Národnej rady Slovenskej republiky obsiahnuté v spoločnej správe sú prevažne spresňujúceho charakteru. Návrhy pod bodmi 7 až 11 spoločnej správy je nutné uvážiť z hľadiska nevyhnutnej miery ingerencie vlády, ministerstiev a iných ústredných orgánov do personálnych vzťahov krajských a okresných úradov. V tomto smere odporúčam zachovať vládou navrhované znenie. Návrh zákona o organizácii miestnej štátnej správy a o zmene a doplnení niektorých zákonov súvisí s návrhom a už vlastne pred pár minútami schváleným zákonom o územnom a správnom usporiadaní Slovenskej republiky tak, že obidve zákonné úpravy musia byť uvedené do praxe v rovnakom čase. Preto vás chcem požiadať o podporu tohto vládneho návrhu zákona. Ďakujem za pozornosť.</seg>
            </u>
            <u xml:id="ParlaMint-SK_1996-06-19-t1m16.u1170" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1170.p1">Ďakujem pekne. Prosím predsedu výboru pre verejnú správu, územnú samosprávu a národnosti pána poslanca Jozefa Reu, aby podal správu o výsledkoch prerokovania vládneho návrhu zákona vo výboroch Národnej rady Slovenskej republiky. Nech sa páči, máte slovo.</seg>
            </u>
            <u xml:id="ParlaMint-SK_1996-06-19-t1m16.u1171" who="#JozefRea.1948" ana="#regular">
               <seg xml:id="ParlaMint-SK_1996-06-19-t1m16.u1171.p1">Ďakujem pekne za slovo. Vážený pán predsedajúci, vážený pán predseda, vážení členovia vlády, kolegyne, kolegovia, milí hostia, dovoľte, aby som predložil Národnej rade spoločnú správu všetkých výborov Národnej rady Slovenskej republiky okrem Mandátového a imunitného výboru Národnej rady Slovenskej republiky, Výboru Národnej rady Slovenskej republiky pre nezlučiteľnosť funkcií štátnych funkcionárov a Zahraničného výboru Národnej rady Slovenskej republiky o výsledku prerokovania vládneho návrhu zákona Národnej rady Slovenskej republiky o organizácii miestnej štátnej správy a o zmene a doplnení niektorých zákonov, parlamentná tlač 427. Vládny návrh zákona Národnej rady Slovenskej republiky o organizácii miestnej štátnej správy a o zmene a doplnení niektorých zákonov pridelil predseda Národnej rady Slovenskej republiky svojím rozhodnutím číslo 1026 z 5. júna 1996 všetkým výborom Národnej rady Slovenskej republiky okrem troch výborov, ktoré som citoval v úvode. Skoordinovaním stanovísk bol poverený Výbor Národnej rady Slovenskej republiky pre verejnú správu, územnú samosprávu a národnosti do 19. júna 1996. Ústavnoprávny výbor Národnej rady Slovenskej republiky, Výbor Národnej rady Slovenskej republiky pre pôdohospodárstvo, Výbor Národnej rady Slovenskej republiky pre financie, rozpočet a menu, Výbor Národnej rady Slovenskej republiky pre vzdelanie, vedu, kultúru a šport neprijali uznesenie o výsledku prerokovania, lebo podľa § 48 ods. 1 zákona o rokovacom poriadku Národnej rady nevyslovila s ním súhlas nadpolovičná väčšina všetkých členov výboru. Výbor Národnej rady Slovenskej republiky pre životné prostredie a ochranu prírody nesúhlasí s návrhom zákona Národnej rady Slovenskej republiky o organizácii miestnej štátnej správy a o zmene a doplnení niektorých zákonov a neodporúča Národnej rade Slovenskej republiky návrh zákona schváliť. Výbor Národnej rady Slovenskej republiky pre hospodárstvo, privatizáciu a podnikanie súhlasí s návrhom zákona a odporúča Národnej rade Slovenskej republiky návrh zákona schváliť bez pripomienok. Ostatné výbory Národnej rady Slovenskej republiky taktiež súhlasia s návrhom zákona a odporúčajú Národnej rade Slovenskej republiky návrh zákona schváliť po zohľadnení ich pripomienok. Vážené kolegyne, kolegovia, navrhované pripomienky sú uvedené v spoločnej správe pod bodmi 1-34. Ak dovolíte, odporučím ich na schválenie a neschválenie. Dovoľte, aby som vám najskôr predložil tie body, ktoré budem odporúčať schváliť a hlasovať o nich spoločne, ak nebudú v rozprave niektorým pánom kolegom poslancom alebo poslankyňou vyňaté na samostatné hlasovanie alebo s iným názorom na konečné hlasovanie. Dovoľte, aby som odporučil na prijatie body 2, 3, 6, 7, 8, 10 spoločnej správy, na ďalšej strane body 12, 13, 14 a 15. Ďalej odporúčam schváliť v spoločnom hlasovaní bod 16, ďalej na strane 7 bod 20 a bod 21, na strane 8 bod 22 a bod 23, na strane 9 prijať body 24, 25, 26, na strane 10 odporúčam prijať body 27, 28, 29 a na strane 11 odporúčam prijať hlasovaním spoločne bod 33 a bod 34. Dovoľte, aby som vám teraz predniesol návrh na spoločné hlasovanie o bodoch, ktoré neodporúčam prijať. Teraz budem dávať návrhy bodov, ktoré neodporúčam prijať, v spoločnom hlasovaní, pokiaľ nebudú v rozprave dotknuté. Zo spoločnej správy sú to body 1, 4 a 5, na ďalšej strane body 9 a 11 taktiež nie, potom na strane 6 neodporučím prijať body 17, 18 a 19. Ak dovolíte, budem pokračovať, na strane 10 bod 30 taktiež neodporučím prijať. Ďalej neodporučím prijať na strane 11 bod 31 a bod 32 s tým, že potom v rozprave na termín účinnosti prednesiem nový návrh. To je, pán predsedajúci, zo spoločnej správy a z návrhu na hlasovanie zo spoločnej správy všetko.</seg>
            </u>
            <u xml:id="ParlaMint-SK_1996-06-19-t1m16.u1172" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1172.p1">Ďakujem predsedovi výboru poslancovi Reovi a prosím ho, aby zaujal miesto určené pre spravodajcov výborov. Otváram rozpravu o tomto bode programu. Ako prvý vystúpi a prihlásil sa písomne pán István Pásztor. Pripraví sa pán poslanec Hrušovský.</seg>
            </u>
            <u xml:id="ParlaMint-SK_1996-06-19-t1m16.u1173" who="#IstvánPásztor.1957" ana="#regular">
               <seg xml:id="ParlaMint-SK_1996-06-19-t1m16.u1173.p1">Vážený pán predsedajúci, vážená Národná rada, vážení členovia vlády, vážené dámy a páni, všetky doteraz realizované kroky v záujme reformy verejnej správy sú v skutočnosti len reformou štátnej správy s veľmi silnými prvkami koncentrácie - v porovnaní s dosiaľ existujúcim stavom. Mám na mysli problematiku postavenia obcí a budovanie ďalších orgánov územnej samosprávy. Postupnosť krokov reformy verejnej správy musí zahŕňať aj organizáciu územnej samosprávy. Ak neobsahuje, a dosiaľ neobsahuje, nemôže obstáť ani hlavná argumentácia celej reformy verejnej správy, a to jej priblíženie k občanom. V tejto súvislosti si dovolím položiť predkladateľovi otázku, prečo sa uprednostňuje reforma štátnej správy na úkor reformy celej verejnej správy. Azda prílišná samostatnosť miest a obcí je v súčasnosti už tŕňom v oku niekoho, a preto sa o tejto otázke nemôže ani uvažovať? Z tohto pohľadu by som chcel poukázať na niektoré skutočnosti navrhovaného zákona o organizácii miestnej štátnej správy. Okrem krajského a okresného úradu môžu výkon miestnej štátnej správy vykonávať iné orgány len na základe osobitného zákona. Presun právomocí zo súčasných orgánov štátnej správy, obvodných a okresných úradov, na nové okresné a krajské úrady zvlášť komplikuje presun právomocí neskoršie na orgány územnej samosprávy. Predstavuje zbytočný krok, ktorý okrem značného množstva finančných prostriedkov spochybňuje skutočný zámer - presunúť ich na územné samosprávne orgány. O ozajstnom záujme predkladateľa by svedčilo predloženie návrhu zákona o presune kompetencií na obce a návrh zákona o územných samosprávnych orgánoch. Z dôvodu verejného záujmu, najmä na priblíženie štátnej správy občanom, môže okresný úrad zriadiť stále alebo dočasné pracovisko. Toto navrhované ustanovenie sa dotkne zvlášť citlivo aj nášho regiónu Medzibodrožia v juhovýchodnej časti okresu Trebišov, kde vzdialenosť do sídla okresu dosahuje až 70 km. Posudzovanie verejného záujmu v súčasnosti, keď obsadzovania funkcií prednostov okresného úradu sa budú diať na prísne politickom princípe, sa zúži na prísne politický záujem prednostu tohto úradu, prípadne jeho politickej strany alebo hnutia. Približuje teda skutočne návrh zákona tento výkon? Alebo sa budú zriaďovať stále a dočasné pracoviská za odmenu či za dobré správanie? Na vydanie potvrdenia sa bude denne cestovať 120 až 140 km? Chápanie štátnej správy ako všeznalého a všeobsiahnutého prvku sa v tomto návrhu veľmi vypuklo objavuje v § 5, kde okrem poskytovania evidencií štátna správa upozorňuje obce na nedostatky a vykonáva právne poradenstvo spočívajúce v aplikácii právnych predpisov. Kontrola činnosti obcí zo strany okresných úradov je zasahovanie do celkovej činnosti obcí. Príslušné orgány by mali posudzovať činnosť obcí len na úseku výkonu štátnej správy. Kontrola obcí je dostatočne zabezpečená orgánmi a občanmi obcí. Odsek 3 počíta s neschopnosťou plnenia samosprávnych funkcií zo strany malých obcí, ktoré má zabezpečiť okresný úrad a ktorému sa zveruje výkon pôsobnosti obce v určitej oblasti. Toto ustanovenie svedčí jednoznačne o tom, ako chápe predkladateľ presun kompetencií zo štátnej správy na obce. Pri pokračovaní tendencie neustáleho znižovania príjmov obcí zo štátneho rozpočtu je jednoznačné, že obce nie dobrovoľne, ale prostredníctvom finančných pák budú donútené požiadať o výkon pôsobnosti okresné úrady. Konečná argumentácia zo strany predkladateľa bude jednoznačná a zrejmá: načo chcú obce kompetencie, keď aj tie, ktoré majú, nedokážu zabezpečiť? Na druhej strane, budú mať okresné úrady personálne a materiálne zabezpečenie, aby mohli tieto právomoci zabezpečiť? Alebo sa počíta pri ich práci s voľnými kapacitami? Ak ich budú mať okresné úrady, prečo sa nemôžu tieto prostriedky poskytnúť priamo obciam? Na druhej strane medzi samosprávne funkcie obce patrí, ako to vyplýva z § 4 ods. 3 zákona číslo 369/1990 Zb. o obecnom zriadení v znení neskorších predpisov, aj zabezpečenie verejnoprospešných služieb, akými sú odvoz komunálneho odpadu a čistenie obce. Aj tieto budú zabezpečovať okresné úrady, ak o to obce požiadajú? Odvolacím orgánom vo veciach, o ktorých v správnom konaní rozhodovala v prvom stupni obec, bude krajský úrad. Z hľadiska náročnosti a značného počtu obcí patriacich do územnej pôsobnosti krajského úradu bude ťažko predstaviteľné, o akom množstve vecí budú rozhodovať a aký aparát bude na to nutný. Z uvedených skutočností možno ťažko predpokladať naplnenie zámeru uvedeného v dôvodovej správe, a to konkrétne, že sa nepredpokladá úspora ani potreba zvýšenia súčasného počtu zamestnancov v doterajších úradoch. V článku VII sa počíta s presunom kompetencií z ministerstiev na krajské úrady. Bude mať tento presun za dôsledok aj zníženie počtu pracovníkov jednotlivých ministerstiev? Ak áno, o aký počet pracovníkov by malo ísť? Vážené dámy a páni, predloženie návrhu zákona o organizácii miestnej štátnej správy a opätovné schválenie zákona o územnom a správnom členení Slovenskej republiky zo strany vládnucej moci nie sú v žiadnom prípade takými krokmi, ktoré by sa dotýkali verejnej správy v celom komplexe. Ide iba o tzv. reformu štátnej správy, ktorá je v skutočnosti obnovením národných výborov existujúcich do roku 1990. Riešenie otázky - najprv štátna správa, potom možno neskoršie aj samospráva obcí - svedčí o jednoznačnom preferovaní štátnej správy a zaznávaní existujúcich a životaschopných miest a obcí ako prvkov presadzujúcich záujmy svojich voličov v porovnaní so zbyrokratizovanou štátnou správou bez jej jednoznačnej adresnosti a zodpovednosti, stavané na dôslednom presadzovaní straníckych záujmov vládnucich. O reforme verejnej správy nie je možné vážne hovoriť dovtedy, pokiaľ nebudú predložené súčasne aj také návrhy zákonov, ktoré riešia vytvorenie samosprávy vyšších územných celkov a presun kompetencií z orgánov štátnej správy na orgány miestnych a územných samospráv, a tak umožnia dôsledne presadzovať zásadu subsidiarity výkonu verejnej správy. Aj z tohto návrhu zákona vyplýva opačná tendencia, keď z dôvodu neustáleho zhoršovania finančného postavenia miest a obcí bude možné dobrovoľne požiadať orgány štátnej správy, okresné úrady o výkon pôsobnosti obcí, ktoré nemôžu zabezpečiť. Pri pokračovaní takého prístupu k mestám a obciam je jednoznačné, že obce nebudú môcť zabezpečiť ani existujúci okruh pôsobností a bude zrejmé, že presun kompetencií v danom prípade nebude vôbec aktuálny s odvolaním sa na počet obcí, ktoré požiadali okresné úrady o výkon už zverených právomocí. Samotná filozofia tohto zákona, ktorá nadraďuje krajské a okresné úrady nad obce, je nesprávna. Je pokračovaním tendencie čo najväčšieho zasahovania do pôsobností obcí kontrolnou činnosťou a ukladaním pokút orgánmi štátnej správy, ktorých nezávislosť je v mnohých prípadoch naozaj otázna. Z uvedeného návrhu je jednoznačné, akým spôsobom si predstavuje vláda reformu verejnej správy. Je to naozaj priblíženie výkonu verejnej správy občanom? Je to uplatnenie princípu subsidiarity z Európskej charty miestnej samosprávy, kde sa hovorí, že vo všeobecnosti správu vecí verejných vykonávajú predovšetkým tie orgány, ktoré sú k občanovi najbližšie, a to je určite skôr občanmi volený starosta, poslanec obecného zastupiteľstva ako prednosta okresného úradu? Tento návrh svedčí o tom, že predkladateľ odmieta decentralizáciu štátnej správy, prenos právomocí na samosprávy, demokratizáciu spoločnosti, naopak, je dôkazom jeho centralistických úmyslov obmedzenia súčasných právomocí samosprávy, jej ekonomického oslabenia a nepriameho podriadenia štátnej správe. Vážené dámy a páni, preto je nutné tento návrh zákona odmietnuť dovtedy, pokiaľ reforma verejnej správy nebude naozajstnou reformou obsahujúcou aj konštituovanie samosprávy vyšších územných celkov, ako aj presun kompetencií na orgány samosprávy obcí a územných samospráv. Ďakujem za vašu pozornosť.</seg>
            </u>
            <kinesic type="applause">
               <desc>Potlesk.</desc>
            </kinesic>
            <u xml:id="ParlaMint-SK_1996-06-19-t1m16.u1174" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1174.p1">Ďakujem pekne pánu poslancovi Pásztorovi. Slovo má pán poslanec Hrušovský z KDH a pripraví sa pán poslanec Langoš. Pardon, ešte je tu faktická poznámka predsedu výboru pána Haťapku. Nech sa páči.</seg>
            </u>
            <u xml:id="ParlaMint-SK_1996-06-19-t1m16.u1175" who="#KamilHaťapka.1932" ana="#regular">
               <seg xml:id="ParlaMint-SK_1996-06-19-t1m16.u1175.p1">Dovoľte mi oznámiť, že zajtra o 8.30 hodine má náš výbor pre vzdelanie, vedu, kultúru a šport schôdzu. Ďakujem.</seg>
            </u>
            <u xml:id="ParlaMint-SK_1996-06-19-t1m16.u1176" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1176.p1">Ďakujem. Nech sa páči, pán poslanec Hrušovský.</seg>
            </u>
            <u xml:id="ParlaMint-SK_1996-06-19-t1m16.u1177" who="#PavolHrušovský.1952" ana="#regular">
               <seg xml:id="ParlaMint-SK_1996-06-19-t1m16.u1177.p1">Vážený pán predsedajúci, vážený pán predseda, vážený pán minister, kolegyne, kolegovia, predložený návrh zákona Národnej rady Slovenskej republiky o organizácii miestnej štátnej správy a o zmene i doplnení niektorých zákonov rieši v § 5 postavenie okresného úradu ako nižšieho administratívneho článku. V tom istom paragrafe v odseku 5 umožňuje okresnému úradu upozorniť obec na to, že jej všeobecne záväzné nariadenie je v rozpore s Ústavou Slovenskej republiky alebo zákonom. Proti takémuto oprávneniu nemožno mať zásadnejšie výhrady, ale ďalšia časť ustanovenia a to, že ak obec nevyhovie upozorneniu okresného úradu, teda orgánu štátu, môže tento orgán pozastaviť účinnosť nariadenia obce a navrhnúť, aby príslušný orgán o súlade takéhoto nariadenia obce s ústavou alebo zákonom rozhodol. Pozastavenie účinnosti všeobecne záväzného nariadenia obce je možné až do 6 mesiacov, dokiaľ má príslušný orgán rozhodnúť o návrhu. V súvislosti s takto navrhovaným znením vyvstávajú dva ústavnoprávne problémy. Podľa článku 67 Ústavy Slovenskej republiky vo veciach územnej samosprávy rozhoduje obec samostatne. To znamená, že do jej rozhodnutí, a takým je aj všeobecne záväzné nariadenie obce, nemôže štát zasahovať. Po druhé, druhým problémom je, že podľa zákona číslo 369/1990 Zb. o obecnom zriadení v platnom znení môže všeobecne záväzné nariadenie obce, ktoré odporuje ústave alebo zákonu, zrušiť Národná rada na návrh generálneho prokurátora alebo vlády alebo z vlastného podnetu. A tu vzniká ďalšia otázka, pretože takéto znenie § 6 ods. 2 zákona o obecnom zriadení nezodpovedá článku 86 ústavy. Národná rada Slovenskej republiky nemá podľa neho oprávnenie zrušiť všeobecne záväzné nariadenie obce. Takéto oprávnenie Ústava Slovenskej republiky zveruje podľa článku 125 ústavy Ústavnému súdu. Aj lehota, počas ktorej je pozastavená účinnosť všeobecne záväzného nariadenia obce, v zákone o obecnom zriadení a riešenie problematiky v článku 132 ústavy je rozdielna. Pretože mám vážne pochybnosti o ústavnosti navrhovaného znenia § 5 ods. 5, dávam tento pozmeňujúci návrh: V článku I v § 5 navrhujem vypustiť odsek 5. Ďakujem.</seg>
            </u>
            <kinesic type="applause">
               <desc>Potlesk.</desc>
            </kinesic>
            <u xml:id="ParlaMint-SK_1996-06-19-t1m16.u1178" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1178.p1">Ďakujem pekne. Slovo má pán poslanec Langoš a pripraví sa pán poslanec Bárdos z MKDH.</seg>
            </u>
            <u xml:id="ParlaMint-SK_1996-06-19-t1m16.u1179" who="#JánLangoš.1946" ana="#regular">
               <seg xml:id="ParlaMint-SK_1996-06-19-t1m16.u1179.p1">Vážený pán predsedajúci, pán predseda, vážená snemovňa, členovia vlády, nie je to tak dávno, aby nám neslúžila pamäť, keď pred túto snemovňu predstúpil predseda vlády s programovým vyhlásením, aby sa uchádzal so svojou vládou o našu dôveru. Vyhlásenie bolo plné sľubov o rozvoji demokracie, o rozšírení účasti občanov na správe verejných vecí, o posilnení miestnych samospráv a o ďalších cieľoch, ktoré sa vláda zaviazala splniť, aby priviedla našu krajinu medzi moderné európske štáty. Tvrdil to vtedy tak dojemne presvedčivo, že občan, ktorý by nemal predtým s jeho vládami skúsenosti, možno by aj uveril. Keďže však od roku 1992 boli nedobré skúsenosti, verila tomuto vyhláseniu len časť tejto snemovne. Bolo vás vtedy dosť, aby ste tomu, na pohľad zdatnému výtvoru dali punc dôveryhodnosti a uložili vláde, aby sa podľa neho štyri roky správala. Žiaľ, nespráva sa podľa tohto vyhlásenia a predkladaný návrh zákona je opäť toho príkladom. Po nepodarenom zákone o územnom a správnom usporiadaní Slovenskej republiky, ktorý ešte nenadobudol platnosť, vláda teraz predkladá návrh zákona, ktorý jasne dokresľuje jej nedemokratický charakter a zámer. Vláda tak koná napriek všetkým rozumným upozorneniam nielen opozície, ale aj dvoch najväčších organizácií, ktoré združujú samosprávy miest a obcí - Združenia miest a obcí Slovenska a Únie miest. Sú to organizácie, ktoré problematikou verejnej správy doslova žijú, po 6 rokoch jej rozumejú a z každodenného života komunálnych poslancov, starostov a primátorov vedia, ako má reforma územného a správneho usporiadania vyzerať. Dámy a páni, napriek tomu, že úvaha prirovnávajúca reformu k stavbe domu tu už odznela, považujem za dobré sa k nej vrátiť. Je pravdepodobné, že názory ľudí na konkrétne riešenia reformy nebudú vo všetkom zhodné, podobne ako nie sú zhodné názory, ako má vyzerať murovaný dom, budú však určite zhodné v tom, kde sa má stavba začať. Či tak, ako káže sedliacky rozum, určením účelu, na čo má budova slúžiť, alebo hlúpo tak, že začneme bez rozumu klásť tehlu na tehlu a podľa výsledku rozhodneme, či budovu využijeme na školu alebo väznicu. Kritizovali sme postup vlády, ktorý sa nám javí nelogický, a nachádzali sme a nachádzame na to rad dôvodov. Vymenujem tri najdôležitejšie. Prvý dôvod - neboli určené zásady financovania samospráv. Druhý dôvod - nebola určená regionálna samospráva ani vecne, ani územne. Tretí dôvod - neboli určené právomoci jednotlivých stupňov miestnych a regionálnych samospráv vo vzťahu k štátnej správe. O tom sme však už hovorili a tento zákon prináša ďalšie oprávnené dôvody na kritiku. Vytvára predpoklady ďalšieho nekontrolovateľného nárastu štátnej byrokracie hradenej z vreciek občanov namiesto toho, aby sa funkcie štátnej správy preniesli na samosprávy - § 2 ods. 2, zaťažuje už dnes chudobné obce ďalšími nákladmi na prospech štátnej moci - § 2 ods. 3, umožňuje štátnej správe zasahovať do právomocí samospráv - § 5 ods. 1, supluje právomoci druhého stupňa samospráv - § 5 ods. 3, stavia sa do pozície odvolacieho orgánu pri správnom konaní - § 6 ods. 3 a samozrejme opäť nič nehovorí o posilnení právomocí samospráv, o peniazoch na ich fungovanie, o samospráve presahujúcej chotár obce. Spôsob, akým postupuje vláda pri reorganizácii územného a správneho usporiadania, sa nedá napraviť, lebo celá jeho filozofia je chorá a náprava by si vyžadovala u autorov pochopenie základných princípov demokracie a fungujúcej miestnej samosprávy. Nedá sa napraviť ani pre ďalší závažný dôvod. Na vysvetlenie sa vrátim na začiatok svojho vystúpenia. Ak vychádzame z programového vyhlásenia vlády, potom sme oprávnene kritizovali a opäť môžeme kritizovať tento postup ako chaotický a nekoncepčný. Ak však programové vyhlásenie vlády neberieme vážne a ak sa namiesto záplavy ušľachtilých slov zameriame na doterajšie činy vlády, potom sa tento postup javí úplne inak. V takom prípade sa hmla rozplynie a jasne vidíme reálny cieľ vládnej koalície. Silný centralizovaný štát s formálnou a neúčinnou samosprávou, ktorú má Slovensko v ústave na okrasu. Vidíme štát dôsledne riadený straníckymi nomenklatúrami v okresoch a krajoch ako základný predpoklad dlhodobej vlády politického zoskupenia, ktoré nemá podporu väčšiny obyvateľov. Pri takomto zámere sú všetky doterajšie kroky logické. Po prvé - žiadna jasná koncepcia reformy, ktorú by sme mohli nedajbože porovnávať s vládnym programom. Po druhé - žiadna podpora miestnym samosprávam, do ktorých občania volia politikov podľa toho, čo pre obec vykonali, a nie podľa toho, čo povedali. Po tretie - minimum právomocí takýmto samosprávam, aby si občania nebodaj nemysleli, že sa obídu bez štátneho paternalizmu. A po piate - žiadna územná samospráva, a keď, tak v nejasnej budúcnosti a za veľké peniaze. Takže predsa len koncepcia. Namiesto modernej, straníckymi sekretariátmi ťažko manipulovateľnej samosprávnej demokracie je tu neokomunistická štruktúra obnovených krajských a okresných národných výborov, ktoré dokonale ovládajú krajské a okresné sekretariáty vládnucej partaje. <kinesic type="applause"><desc>Potlesk.</desc></kinesic> Namiesto slobodných volieb menovanie a odvolávanie, teda ovládanie centrálnej vlády. Presne to, čo už v roku 1989 patrilo do antikvariátu neúspešných a životu nebezpečných experimentov s totalitným štátom. Návrat ustráchanej spoločnosti neslobodných občanov, ovládanej spolitizovaným štátnym aparátom. Je pravda, že aj takto sa dá vládnuť, ale pokojne sa môžeme rozlúčiť s víziou predsedu vlády o Slovensku ako Švajčiarsku strednej Európy, lebo Švajčiarsko robia Švajčiarskom jeho banky, ale ešte viac jeho slobodní občania, ktorí rozhodujú o sebe vo svojich obciach a kantónoch. A ani banka v Banskej Bystrici, ani banka Devín to nezmenia. Ďakujem pekne.</seg>
            </u>
            <kinesic type="applause">
               <desc>Potlesk.</desc>
            </kinesic>
            <u xml:id="ParlaMint-SK_1996-06-19-t1m16.u1180" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1180.p1">Ďakujem. Pán poslanec Bárdos má slovo a pripraví sa pán poslanec Novotný.</seg>
            </u>
            <u xml:id="ParlaMint-SK_1996-06-19-t1m16.u1181" ana="#regular">
               <seg xml:id="ParlaMint-SK_1996-06-19-t1m16.u1181.p1">Vážený pán predsedajúci, pani ministerka, kolegyne a kolegia, ctení hostia, vládny návrh zákona Národnej rady Slovenskej republiky o organizácii miestnej štátnej správy a o zmene a doplnení niektorých zákonov sa zaoberá problematikou reformy verejnej správy, teda oblasťou, ktorá, či chceme, alebo nie, rozhodujúcim spôsobom ovplyvní život všetkých občanov Slovenskej republiky. Uvedomujúc si závažnosť zmien reformy verejnej a miestnej správy, riešenie prerokúvanej tematiky by malo byť komplexné a systémové, zohľadňujúce vzájomné previazanosti, resp. podmienenosti jednotlivých oblastí zložiek a úrovní verejnej správy. Nie je možné systémové riešenie bez toho, aby sa nezohľadnilo prerozdelenie právomocí medzi obcou, mestom, regiónom a štátom, štátom a samosprávou a, samozrejme, medziiným aj finančné zabezpečenie jednotlivých úloh. Všetci dobre poznáme históriu zmien a pripravovanej reformy verejnej správy, preto sa nebudem podrobne zaoberať týmito otázkami. Chcem upriamiť pozornosť napríklad na stanovisko Združenia miest a obcí Slovenska, združujúce viac ako 95 % z celkového počtu miest a obcí v Slovenskej republike, ktoré vyjadruje svoj názor, že rozhodnúť treba najskôr o kompetenciách jednotlivých orgánov a až potom sa môže rozhodnúť o území ich pôsobnosti. V tejto oblasti panovala zhoda medzi vládou a Združením miest a obcí Slovenska len do októbra roku 1995, keď sa súčasná vláda rozhodla pre opačné garde a pripravila a prijala, ako sme boli toho nedávno svedkami, návrh zákona o územnosprávnom usporiadaní Slovenskej republiky s neprijateľnou a s ničím neospravedlniteľnou argumentáciou, že prednostné riešenie kompetencií je, citujem, "príliš zdĺhavé". Je predsa nelogické a jednoznačne zavádzajúce schvaľovať rozdelenie kompetencií medzi jednotlivými stupňami štátnej správy, ak nie je známe, ktoré kompetencie a v akom časovom slede majú prejsť zo štátnej správy na samosprávu. Tým, že sa vláda rozhodla zmeniť pôvodný, odborníkmi a predstaviteľmi Združenia miest a obcí Slovenska podporovaný, dohodnutý a avizovaný scenár reformy verejnej správy, dala najavo, že účelom zmien nie je tak často deklarovaná a skloňovaná decentralizácia moci a priblíženie, zefektívnenie a dostupnosť verejnej správy, lebo návrh zákona nepriblíži verejnú správu k občanovi z toho jednoduchého dôvodu, že doteraz nie je známe, aké kompetencie budú prenesené na samosprávu, teda aké pole pôsobnosti budú mať. Namiesto decentralizácie tu ide o centralizáciu moci, dokonca je umožnené, aby okresné úrady dostali právo kontrolovať mestské alebo obecné zastupiteľstvá. V programovom vyhlásení vlády je veľmi zaujímavá textácia, citujem: "V súlade s Európskou chartou miestnej samosprávy nadviažeme na doterajšie pozitívne prvky fungovania samosprávy miest a obcí." Teda nie náhodou, ale vedome chýba v pripravovanom vyhlásení, že Európsku chartu miestnej samosprávy chce Slovenská republika podpísať a ratifikovať. Keby to tam bolo, nebolo by možné robiť také prechmaty, ktoré sú známe a ktoré sú znepokojujúce. Ako príklad uvediem iba jeden fakt z minulého roku. Združenie hlavných kontrolórov miest a obcí Slovenskej republiky vo svojom stanovisku uvádza, citujem: "politickými tlakmi na hlavných kontrolórov miest a obcí Slovenskej republiky, ktoré sú v nejednom prípade pripravované nezákonnými krokmi". To znamená, že hlavní kontrolóri sa ozvali, že je na nich masívny útok. Je jasné, že problémy chcú riešiť tlakom a chcú dosiahnuť rozhodujúci vplyv na rozhodnutie samosprávy. Vážené kolegyne, vážení kolegovia, pri prerokúvaní návrhu zákona o územnosprávnom usporiadaní už bolo toho povedané dosť, takisto svoje povedali už moji predrečníci, nechcem to opakovať a súhlasím s mojimi kolegami, že celá reforma tzv. verejnej správy má jeden-jediný, a to výsostne politický cieľ - zabetónovať pozíciu najsilnejšieho politického subjektu vládnej koalície, teda Hnutia za demokratické Slovensko. Namiesto odbornosti, tak ako to bolo už viackrát, sa do popredia dostali úzke stranícke záujmy a je to bezočivosť, treba to pomenovať pravým menom, že táto metóda sa pertraktuje a predáva ako reforma verejnej správy slúžiaca občanom Slovenskej republiky. Svoj názor a názor mojich kolegov na predložený vládny návrh zákona o organizácii miestnej štátnej správy zhrniem takto: vládny návrh zákona je svojou filozofiou aj obsahom zlý, politicky motivovaný a účelový a pre nás absolútne neprijateľný. Podľa návrhu sa vraciame, ako to povedal môj kolega, do éry bývalých ONV a KNV, ale ešte v horšom vydaní. Nie je mysliteľné, aby okresné úrady kontrolovali činnosť obcí. Štátne orgány by mali posudzovať maximálne činnosť obcí výlučne a len na úseku výkonu štátnej správy v zmysle správneho poriadku a v žiadnom prípade by nemali zasiahnuť do činností obcí. Návrh je aj protiústavný, lebo § 5 ods. 5 nie je v súlade s článkom 130 Ústavy Slovenskej republiky a taktiež ani s § 6 ods. 2 zákona o obecnom zriadení. Tento návrh sa nedá zlepšiť alebo modifikovať, preto nemám k textu pozmeňujúce návrhy, ale mám jeden procedurálny návrh, o ktorom podľa rokovacieho poriadku žiadam ihneď a bez rozpravy hlasovať. Môj procedurálny návrh je, aby Národná rada Slovenskej republiky vrátila predložený vládny návrh zákona, tlač číslo 427, predkladateľovi s tým, že návrh zákona Národnej rady Slovenskej republiky o organizácii miestnej štátnej správy bude predložený a prerokovaný v Národnej rade Slovenskej republiky až po ratifikácii Európskej charty miestnej samosprávy v Národnej rade Slovenskej republiky. Ďakujem za pozornosť.</seg>
            </u>
            <kinesic type="applause">
               <desc>Potlesk.</desc>
            </kinesic>
            <u xml:id="ParlaMint-SK_1996-06-19-t1m16.u1182" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1182.p1">Ďakujem pekne. Slovo má pán poslanec Novotný a pripraví sa pán poslanec Sopko. <vocal type="noise"><desc>Hlasy z pléna.</desc></vocal> Prosím? Nerozumiem vás. Teraz procedurálny návrh? <vocal type="noise"><desc>Hlasy: Áno.</desc></vocal> Pozývam pánov poslancov a panie poslankyne do rokovacej sály. Pán poslanec Bárdos zopakuje svoj procedurálny návrh. <kinesic type="ringing"><desc>Gong.</desc></kinesic> Zachovajte pokoj, priatelia. Pozývam znova panie poslankyne a pánov poslancov do rokovacej miestnosti. Budeme hlasovať o procedurálnom návrhu pána poslanca Bárdosa. Poznamenávam, že takýmto spôsobom máme, samozrejme, určité prerušenie rozpravy, ale aj s týmto musíme rátať. Nech sa páči, pán poslanec Rea - faktická poznámka.</seg>
            </u>
            <u xml:id="ParlaMint-SK_1996-06-19-t1m16.u1183" who="#JozefRea.1948" ana="#regular">
               <seg xml:id="ParlaMint-SK_1996-06-19-t1m16.u1183.p1">Ďakujem pekne. Vážený pán predsedajúci, dovoľte, aby som požiadal kolegu po prvé, aby dal pozmeňujúci alebo procedurálny návrh spravodajcovi písomne, aby som ho mohol prečítať. Uvádzať hlasovanie môžem ja a vždy rokujeme tak, že o takomto návrhu dávame hlasovať ako o prvom až potom pri spoločnom hlasovaní a pri uzatvorení rozpravy, vtedy, keď je rozprava uzatvorená.</seg>
            </u>
            <vocal type="noise">
               <desc>Hlasy v sále.</desc>
            </vocal>
            <u xml:id="ParlaMint-SK_1996-06-19-t1m16.u1184" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1184.p1">Priatelia, som toho názoru, lebo teraz zase budeme mať štruktúru ďalších faktických poznámok, navrhujem, aby pán poslanec Bárdos zopakoval svoj procedurálny návrh a dáme o tom hlasovať. Nech sa páči, pán poslanec Bárdos, zopakujte svoj procedurálny návrh.</seg>
            </u>
            <u xml:id="ParlaMint-SK_1996-06-19-t1m16.u1185" ana="#regular">
               <seg xml:id="ParlaMint-SK_1996-06-19-t1m16.u1185.p1">Môj procedurálny návrhom je, aby Národná rada Slovenskej republiky vrátila predložený vládny návrh zákona, tlač číslo 427, predkladateľovi s tým, aby návrh zákona Národnej rady Slovenskej republiky o organizácii miestnej štátnej správy bol predložený a prerokovaný v Národnej rade Slovenskej republiky až po ratifikácii Európskej charty miestnej samosprávy v Národnej rade Slovenskej republiky.</seg>
            </u>
            <u xml:id="ParlaMint-SK_1996-06-19-t1m16.u1186" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1186.p1">Ďakujem. Prosím, prezentujme sa a vzápätí hlasujme o tomto procedurálnom návrhu pána poslanca Bárdosa. Vaše stanovisko, pán spoločný spravodajca?</seg>
            </u>
            <u xml:id="ParlaMint-SK_1996-06-19-t1m16.u1187" who="#JozefRea.1948" ana="#regular">
               <seg xml:id="ParlaMint-SK_1996-06-19-t1m16.u1187.p1">Odporúčam návrh neprijať.</seg>
            </u>
            <vocal type="noise">
               <desc>Hlasy v sále.</desc>
            </vocal>
            <u xml:id="ParlaMint-SK_1996-06-19-t1m16.u1188" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1188.p1">Pán spoločný spravodajca ho odporúča neprijať. Ďakujem. <vocal type="noise"><desc>Hlasy v sále.</desc></vocal> To ponechajte, prosím, na nás. Pri vedení schôdze máme právo, priatelia, požiadať, aby sme počuli stanovisko človeka, ktorý zodpovedá ako spoločný spravodajca. <note type="narrative">Hlasovanie.</note> Prezentovalo sa 101 poslancov. Za návrh hlasovalo 31 poslancov. Proti návrhu hlasovalo 59 poslancov. Hlasovania sa zdržalo 11 poslancov. Konštatujem, že tento procedurálny návrh pána poslanca Bárdosa neprešiel. Pokračujeme v rozprave. Slovo má pán poslanec Novotný. Pripraví sa pán poslanec Sopko.</seg>
            </u>
            <u xml:id="ParlaMint-SK_1996-06-19-t1m16.u1189" who="#ĽubomírNovotný.1961" ana="#regular">
               <seg xml:id="ParlaMint-SK_1996-06-19-t1m16.u1189.p1">Vážený pán predsedajúci, vážené pani ministerky, vážený pán minister, vážené kolegyne, vážení kolegovia, dovoľujem si predniesť vám pripomienky týkajúce sa orgánov štátnej veterinárnej správy. Svetová organizácia pre poľnohospodárstvo a výživu FAO vypracovala štandard veterinárnych služieb, ktorý tvorí základ budovania ich organizačnej štruktúry v jednotlivých krajinách. Na základe tohto štandardu bola vybudovaná organizačná štruktúra štátnej veterinárnej správy a veterinárnej starostlivosti aj v bývalej ČSFR na úrovni národných ministerstiev a výživy s priamymi horizontálnymi a vertikálnymi väzbami bez ďalších riadiacich medzičlánkov. Operatívnosť a rýchly tok informácií smerom do okresov, do centra a opačne bol vysoko pozitívne hodnotený aj vedúcimi oddelenia Svetovej organizácie pre poľnohospodárstvo a výživu OSN FAO, ktorí navštívili Slovenskú republiku v septembri 1993. Obdobné hodnotenia sú aj v zápisoch z inšpekcií vykonaných v rokoch 1992 a 1993 pracovníkmi stáleho veterinárneho výboru Komisie Európskej únie v súvislosti s kontrolami protinákazových opatrení veterinárnou ochranou štátneho územia a zabezpečenia kontroly zdravotnej bezchybnosti potravín a surovín živočíšneho pôvodu. V súčasnej organizačnej štruktúre a platnej veterinárnej legislatíve vyzdvihujú neovplyvniteľnosť a nezávislosť výkonu štátnej správy veterinárnej starostlivosti. Potrebu posilnenia výkonu štátnej správy a štátneho dozoru na úseku veterinárnej starostlivosti v súvislosti so vznikom množstva nových subjektov podliehajúcich veterinárnej kontrole deklarovali aj pracovné stretnutia šéfov veterinárnych správ štátov Vyšehradskej skupiny v rokoch 1992 a 1993. Nadväzne na túto skutočnosť Štátna veterinárna správa Slovenskej republiky uvádza dôvody na vyňatie orgánov štátnej veterinárnej správy z nového usporiadania odvetvovo riadených orgánov miestnej štátnej správy a ostatných orgánov štátu a ponechanie organizácií Štátnej veterinárnej správy Slovenskej republiky v špecializovanej štátnej správe. Dôvody sú: 1. Orgány štátnej veterinárnej správy nie sú len orgánmi miestnej štátnej správy. Ich účinnosť má celoštátny a prierezový charakter hlavne v oblastiach: veterinárna ochrana štátneho územia pred zavlečením veľmi nebezpečných a nebezpečných nákaz, zabezpečenie a uplatnenie národných programov eradikácie a likvidácie nákaz, povinná notifikácia výskytu nákaz. 2. Nové inštitucionálne začlenenie nezodpovedá medzinárodnému štandardu veterinárnych služieb FAO. Navrhovaným usporiadaním vznikne situácia, že výkonné orgány veterinárnej správy v krajoch a okresoch nebudú podliehať priamej riadiacej právomoci ústredného riaditeľa štátnej veterinárnej správy a zároveň zodpovednosti kompetentného ministra pôdohospodárstva. 3. Týmto organizačným a administratívnym usporiadaním sa oslabí a obmedzí priamy vnútorný systém riadenia a toku informácií pri výkone veterinárneho a potravinového dozoru. 4. Zhorší sa priame a účelové využívanie špecializovaných laboratórnych diagnostických pracovísk a finančných zdrojov podľa špecifických potrieb zabezpečenia úloh veterinárnej starostlivosti. 5. Rozdiely pri výkone potravinového a epizootického dozoru na úrovni miestnej štátnej správy môžu spôsobiť vážne prekážky pri medzinárodnom obchode so živými zvieratami, potravinami a surovinami živočíšneho pôvodu, garantom ktorého je štátna veterinárna správa. 6. Pokračujúci proces aproximácie veterinárnej legislatívy v Slovenskej republike s veterinárnou legislatívou Európskej únie predpokladá jej jednotný výklad, uplatňovanie v praxi, kontrolu a garancie na miestnej a centrálnej úrovni. 7. Orgány štátnej veterinárnej správy neposkytujú veterinárne služby obyvateľstvu. Tieto služby sú zabezpečované súkromnými veterinárnymi lekármi, ale v svojich jednotlivých špecializovaných zložkách zabezpečujú odborné, inšpekčné, diagnostické a monitorovacie činnosti, ktoré v konečnom dôsledku vedú k ochrane prioritného záujmu štátu, ochrane zdravia ľudí a zvierat. 8. Činnosť orgánov štátnej veterinárnej správy nespočíva len vo výkone a kontrole administratívnych rozhodnutí a vybavovaní agendy pre jednotlivých občanov. Jej činnosť zahŕňa aj špecifické odborné okruhy vo väzbe na laboratórnu diagnostiku, kontrolu odborných veterinárnych činností, na vedeckovýskumnú základňu, a to: - predchádzanie nákazám a iným hromadným ochoreniam s uplatnením ozdravovacích programov, - veterinárnu ochranu štátneho územia pred zavlečením pôvodcov nákaz, iných hromadných ochorení zvierat a zdravotne závadných živočíšnych produktov a krmív zo zahraničia, - starostlivosť o zdravie zvierat vrátane hygieny ich prostredia, ošetrovania, výživy, plemenitby a prepravy, - ochranu zdravia ľudí pred chorobami prenosnými zo zvierat na človeka a naopak, pred poškodením alebo ohrozením živočíšnymi produktmi, - starostlivosť o zdravotnú a hygienickú bezchybnosť potravín a surovín živočíšneho pôvodu v súčinnosti s orgánmi ministerstva zdravotníctva, - kontrolu a schvaľovanie veterinárnych liečiv a biopreparátov, - kontrolu asanácie prostredia a asanačných kafilerických podnikov, - kontrolu zdravotnej nezávadnosti krmív, - ochranu a tvorbu životného prostredia pred škodlivými vplyvmi nachádzajúcimi sa v poľnohospodárskej a potravinárskej výrobe. Členenie orgánov štátnej veterinárnej správy a veterinárnej starostlivosti, ktoré nie je v súlade so štandardom FAO, môže: - narušiť odborný výkon veterinárnej činnosti a informačné toky v celom riadiacom a odbornom procese, cielene a dlhodobo budované a priamo prepojené na medzinárodné organizácie a medzinárodné špecializované pracoviská, - negatívne ovplyvniť medzinárodný obchod so živými zvieratami, surovinami a potravinami živočíšneho pôvodu, - v dôsledku preferencie lokálnych či regionálnych záujmov môže spôsobiť čiastočnú izoláciu veterinárnej správy pre jej zapojenie do medzinárodných programov prevencie a eradikácie nákaz bezprostredne sa dotýkajúcich územia Slovenskej republiky, - pri oslabení postavenia a funkcie orgánov veterinárnej správy spôsobiť značné národohospodárske škody hlavne pri prenose veľmi nebezpečných nákaz vo vzťahu k novým subjektom a faktorom, ktoré podliehajú štátnemu veterinárnemu dozoru a kontroluje ich, - podľa vyjadrenia expertov FAO môže byť zdrojom výrazného zníženia efektívnosti a produkčných schopností živočíšnej výroby, narušiť systém potravinového dozoru, vyplývajúceho zo zákona číslo 152/1995 Z. z., nakoľko iba jeden zo subjektov vykonávajúci potravinový dozor bude podliehať horizontálnej integrácii orgánov štátnej správy, a negatívne ovplyvniť výkon kontroly vyplývajúcej zo zákona číslo 115/1995 Z. z. o ochrane zvierat a nadväzných legislatívnych noriem. Dovolím si ešte upozorniť na Radu Európskych spoločenstiev, ktorá svojím uznesením z 15. októbra 1968 ustanovila stály veterinárny výbor na koordináciu veterinárneho práva, predpisov a kontrolu nariadení a opatrení. Výbor nie je len orgánom spoločenstva v zmysle zmluvy, preto ani nemá výkonnú moc, ktorá prislúcha komisii, no vo veterinárnych otázkach komisia nemôže rozhodnúť v rozpore s vyjadrením, resp. s odporúčaním výboru. Rada Európy preniesla na komisiu kompetencie realizácie veterinárnych predpisov. V prípadoch, keď je potrebné obzvlášť naliehavé rozhodnutie, musí existovať mimoriadne krátky čas. Výsledok rokovania rady vedie k zmene stálym veterinárnym výborom schválených opatrení z návrhu komisie. Pri komisii bol ustanovený vedecký veterinárny výbor, ktorý sa zaoberá otázkami zdravia zvierat, veterinárnych opatrení v rámci verejného zdravotníctva a ochrany zvierat. V uvedených oblastiach sú angažovaní odborníci z kruhov vedecko vysokokvalifikovaných osobností s odbornými vedomosťami. Dňa 15. júna 1976 sa komisia uzniesla na ustanovení poradného veterinárneho výboru, ktorý sa skladá zo zástupcov poľnohospodárskych, priemyselných a obchodných organizácií, zamestnancov, spotrebiteľov a združenia zverolekárskych povolaní v Európskej únii. Výbor má výlučne poradnú funkciu vo veterinárnych otázkach, ktoré sa týkajú aproximácie práva. Uvedené skutočnosti len zdôrazňujú dôležitosť veterinárnej problematiky a veterinárnej správy v otázkach medzinárodného styku, pri prevencii nákaz zvierat a zoonóz. Poukazujú na nezávislosť veterinárnej správy, na jej širšie dimenzie, ako určuje navrhovaná legislatívna úprava vo všeobecnej štátnej správe. Dovolím si vás upozorniť, že 30. 4. 1996 uskutočnil náš veľvyslanec v Bruseli pán Ján Lišuch konzultáciu s pracovníkmi tohto stáleho veterinárneho výboru, ktorý som bližšie opísal, a v tomto telegrame sa v podstate píše, že vzhľadom na novú legislatívu, ktorá sa v súčasnosti pripravuje v oblasti veterinárnej starostlivosti Slovenskej republiky, budú títo pracovníci neustále sledovať vývoj. Súčasná organizácia našej veterinárnej služby je považovaná za veľmi dobrú. Umožňuje operatívne rozhodovať a celá sieť veterinárnych pracovísk podlieha jednému centru, t. j. štátnej veterinárnej správe. Nový systém, na ktorý chceme prejsť, je z európskych štátov uplatňovaný v podstate len v Nemecku. Čo sa týka veterinárnej správy aj tu sa uvažuje o zmene tohto systému a v Nemecku je vôbec považovaný za zlý. Tu by som chcel upozorniť na stály veterinárny výbor. Myslím si, že to s ním nie je jednoduché, lebo vieme, že ak sa týmto pánom, ktorí sedia v stálom veterinárnom výbore, čosi znepáčilo, sami vieme, aké problémy sme mali pred tromi rokmi s vývozom jahniat, čo sú pre nás v podstate príjmy, len kvôli tomu, že sme nemali dostatočné označovanie zvierat podľa ich predpisov, sami vieme, ako dokážu v podstate pohnúť s takými mohutnými ekonomikami, ako je dnes Anglicko, kde stály veterinárny výbor zakázal na základe známej choroby šialených kráv tento vývoz, takže netreba, myslím, brať jeho odporúčania na ľahkú váhu. Na základe uvedených pripomienok by som si dovolil dať do zákona konkrétne návrhy, a to vypustiť z predmetného návrhu zákona: - v článku I v § 3 ods. 1 písm. j) "štátnej veterinárnej starostlivosti", - v § 12 písm. d) "okresné veterinárne správy", - v § 13 ods. 2 písm. d) "okresných veterinárnych správ", - v § 13 ods. 3 písm. d) "okresných veterinárnych správ", - v § 13 ods. 4 písm. c) "okresné veterinárne správy", - v § 16 "zákona Slovenskej Národnej rady číslo 11/1992 Zb". Ďalej vypustiť celý článok XV a dovolím si navrhnúť jeho nové znenie. Článok XV by znel: Zákon Slovenskej národnej rady číslo 11/1992 Zb. o organizácii veterinárnej starostlivosti Slovenskej republiky sa mení a dopĺňa takto: v § 3 ods. 1 písm. b) "krajské veterinárne správy". Ostatné písmená sa posunú. Ďakujem za pozornosť.</seg>
            </u>
            <u xml:id="ParlaMint-SK_1996-06-19-t1m16.u1190" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1190.p1">Ďakujem pekne. Slovo má pán poslanec Sopko a pripraví sa pán poslanec Bajan.</seg>
            </u>
            <u xml:id="ParlaMint-SK_1996-06-19-t1m16.u1191" who="#ViliamSopko.1948" ana="#regular">
               <seg xml:id="ParlaMint-SK_1996-06-19-t1m16.u1191.p1">Vážený pán predsedajúci, vážená pani ministerka, pani poslankyne, páni poslanci, návrh zákona o organizácii miestnej štátnej správy je v rozpore so schváleným postupom vlády Slovenskej republiky pri zabezpečovaní reformy miestnej verejnej správy. Tvrdím to aj napriek tomu, že sa ním realizuje dlhodobý zámer horizontálnej integrácie. Návrh vymedzuje funkcie a organizačné členenie územnej štátnej správy, pričom však v ničom nenadväzuje na druhú zložku verejnej správy, to znamená na regionálnu samosprávu. Preto je stredobodom kritiky a opätovne sú poslanci Národnej rady v rovnakej polohe ako pri schvaľovaní zákona o územnom a správnom usporiadaní Slovenskej republiky. Vláda Slovenskej republiky neberie do úvahy stanoviská Združenia miest a obcí Slovenska k reforme miestnej verejnej správy a rovnako neberie na zreteľ ani naše pripomienky a odporúčania. Aby som bol objektívny, oboznámil som sa s návrhom postupu prác pri odovzdávaní kompetencií samosprávnym orgánom. Aj keď ide o materiál vlády Slovenskej republiky, nemá veľkú vypovedaciu hodnotu a nedáva mi jasnú predstavu o konštituovaní vyšších územných samosprávnych celkov, ani o ich právomociach. Takže na jednej strane tvrdíme, že riešenie problematiky územnej samosprávy je súčasťou uceleného a komplexného postupu na reforme miestnej verejnej správy, že je rovnako súčasťou koncepčných zámerov nového územného a správneho usporiadania Slovenskej republiky, a na druhej strane týmto zákonom všetky rozhodujúce funkcie verejnej správy v podstate priraďujeme štátnej správe. Myslím si, že nie je to ani efektívne, ani racionálne, a naopak, svedčí to v prvom rade o výraznom posilňovaní centralistického modelu územného riadenia a ďalej to svedčí o útlme začatého rozvoja územnej demokracie, ktorá sa redukovala len na vytvorenie obecnej samosprávy. V tejto súvislosti si dovolím upozorniť na Programové vyhlásenie vlády Slovenskej republiky, kde sa deklaruje, že postup prác pri riešení problémov súvisiacich s územnou samosprávou bude v súlade so zámermi reformy, ktoré schválila vláda Slovenskej republiky ešte v roku 1993. Žiaľ, nie je to tak. Z doterajších krokov vlády Slovenskej republiky je zrejmé, že sa zrýchľuje len postup reformy miestnej štátnej správy a výrazne zaostáva postup prác pri utváraní predpokladov na odovzdávanie kompetencií vyšším územným samosprávnym celkom a na odovzdávanie kompetencií obciam. Napriek tomu, že stále hovoríme o potrebe rozšíriť kompetencie na miestnej samosprávnej úrovni, to znamená na orgány, ktoré sú najbližšie k občanovi. Zákon sa nazýva v našom parlamentnom slangu ako kompetenčný zákon, oficiálne zákon o organizácii miestnej štátnej správy. Položme si otázku, čo očakáva občan od zákona s týmto názvom. Očakáva, že sa v ňom dozvie všetko, čo sa týka organizácie miestnej štátnej správy, že nebude musieť vyhľadávať kompetencie úradov v rade ďalších zákonov. Toto kritérium zákon vôbec nespĺňa, je nesúrodý a neprehľadný, pretože obsahuje 18 noviel právnych predpisov, upravujúcich kompetencie orgánov štátnej správy. Návrh zákona obsahuje úpravy, ktoré do zákona s týmto názvom v podstate nepatria, pretože novelizujú špeciálne zákony aj v otázkach nesúvisiacich s predmetom úpravy, a preto sa výrazne zneprehľadňujú aj ďalšie právne predpisy. Okrem týchto všeobecných pripomienok k návrhu zákona chcem upozorniť na niektoré konkrétne problémy, aj keď je veľmi zložité posudzovať niektoré časti zákona, pretože sa vzťahujú na zmeny a doplnenia ďalších zákonov. Osobne chápem tento zákon tak, že jeho hlavným cieľom bola horizontálna integrácia miestnej štátnej správy. Nejde však o integráciu všetkých odvetví štátnej správy, ale len niektorých, pretože sa nevzťahuje na daňové úrady, na colné úrady, na banské úrady a podobne. Vážené kolegyne, vážení kolegovia, som presvedčený, že k takým nesporne patria aj katastrálne úrady. Zaradenie katastra nehnuteľností do všeobecnej štátnej správy je zásadne neprijateľné. Ide o orgány vykonávajúce okrem správnych funkcií aj činnosti s prvkami judiciálneho charakteru, s osobitnými postupmi odlišnými od správneho konania. Ide v prvom rade o rozhodovanie o vklade vlastníctva do katastra nehnuteľností. Ide o rozhodovanie, ktoré v príslušnej procesnej forme patrilo pôvodne do rozhodovacej činnosti súdov, neskôr sa na konštituovaní vlastníckych vzťahov podieľali štátne notárstva. Nikdy však zápis s konštituovanými dôsledkami v oblasti vlastníckych vzťahov nepatril do pôsobnosti orgánov štátnej správy. Mali by sme si uvedomiť, že ak ten istý úrad bude rozhodovať o vyvlastnení nehnuteľností a súčasne aj o vklade vlastníctva, treba vážne pochybovať o garanciách ochrany vlastníctva pri realizácii navrhovanej zmeny. Kataster si musí zachovať nezávislosť od iných orgánov štátnej správy už aj vzhľadom na prebiehajúce práce na usporiadaní pozemkového vlastníctva, kde je štátna pozemková správa aj pozemkový fond zainteresovaný aj ako účastník konania o vydaní nehnuteľností. Preto je otázne, či odbor katastra v rámci okresného úradu bude s rovnakou náročnosťou posudzovať návrh iného odboru okresného úradu na vklad alebo na záznam vlastníctva do katastra, ako by to činil ako orgán samostatný a nezávislý. Je celý rad dôvodov, ktoré svedčia o nevhodnosti zaradenia katastrálnych úradov do horizontálnej integrácie štátnej správy, a verím, že navrhovanú zmenu podporíte. Dôvody na zrušenie katastrálnych úradov sa musia posudzovať komplexne. Začlenenie týchto úradov do systému všeobecnej štátnej správy vyvolá potrebu novej právnej úpravy. Katastrálne úrady nie sú typickými orgánmi štátnej správy a takéto postavenie nemajú ani obdobné ustanovizne v štátoch Európskej únie. S prihliadnutím na charakter činností v podstate rozhodujú o právnych vzťahoch, ktoré patria do pôsobnosti súdov, čoho dôkazom sú aj kolízie záujmov orgánov miestnej štátnej správy a iných subjektov v majetkovoprávnej oblasti. Prosím vás, dobre zvážme tieto argumenty. Rovnako chcem poukázať na to, že v návrhu zákona nie sú vytvorené podmienky na postupný prechod správnych agend zabezpečovaných Policajným zborom v Slovenskej republike. Ide napríklad o pasovú agendu, o vodičské preukazy, o evidenciu obyvateľstva a podobne. V zákone sa to nerieši a od pracovníkov Ministerstva vnútra Slovenskej republiky som nedostal odpoveď, ako sa to bude koncepčne riešiť aj napriek tomu, že je to súčasťou Programového vyhlásenia vlády Slovenskej republiky. Treba to domyslieť aj doriešiť. Verím, že sa týmto ministerstvo vnútra vážne zaoberá. Rovnako sa zamýšľam nad § 4, ktorý rieši financovanie krajských a okresných úradov. Zdá sa mi, že priame financovanie, resp. finančné napojenie krajských úradov na štátny rozpočet, bude veľmi zložité a nie je celkom domyslené. Z pohľadu racionality je to priekopnícka myšlienka, ale na druhej strane je to netradičné riešenie. Dnes sa štátny rozpočet delí na kapitoly podľa rezortov a za každú kapitolu zodpovedá ústavný činiteľ. Prechod na nejaké územné financovanie je možný, ale bolo to treba v dôvodovej správe dostatočne zdôvodniť. Preto žiadam, aby pán minister vnútra vysvetlil, prečo nebol ponechaný spôsob financovania krajských úradov cez Ministerstvo vnútra Slovenskej republiky a čo vlastne od tejto zmeny očakáva. Rovnako sa pýtam, či práce na príprave štátneho rozpočtu na rok 1997 nad týmto uvažujú, a ak áno, či si to vyžiada aj novelizáciu zákona o rozpočtových pravidlách. Návrh zákona umožňuje okresnej štátnej správe zriaďovať jej expozitúry mimo sídiel štátnej správy. Rovnako je otázne, či je vôbec vhodné zriaďovať dočasné alebo stále pracoviská okresných úradov aj mimo sídel okresného úradu, keď sa počet okresov zdvojnásobil. Týmto bude dochádzať k ďalšiemu narastaniu štátnej administratívy. Už netreba pripomínať, že priblíženie miestnej správy k občanom môžeme oveľa jednoduchšie a racionálnejšie uskutočniť rozšírením kompetencií obecnej samosprávy a nie vytváraním siete ďalších úradov. Takáto reforma verejnej správy bude nielen organizačne, ale aj finančne veľmi náročná. Tento experiment je nesystematický, neracionálny aj nedemokratický. Tým, že zákon všetky rozhodujúce funkcie verejnej správy priraďuje k vetve štátnej správy, ich postavenie bude v území dominantné a jednoznačne povedie k regionálnej pasivite, pretože lokálne a regionálne iniciatívy budú v podstate závisieť od centrálnych finančných zdrojov. Zvážme tieto pripomienky pri schvaľovaní navrhovaných zmien, niektoré sú obsahom spoločnej správy. Na základe týchto argumentov navrhujem: - z návrhu zákona vypustiť v § 3 v bode 1 písmeno r), to znamená slová "katastra nehnuteľností", - v § 12 vypustiť písm. g) a v nadväznosti na to vypustiť aj článok XXVIII a poradové číslo 214 prílohy. Ďakujem za pozornosť.</seg>
            </u>
            <kinesic type="applause">
               <desc>Potlesk.</desc>
            </kinesic>
            <u xml:id="ParlaMint-SK_1996-06-19-t1m16.u1192" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1192.p1">Ďakujem pekne pánu poslancovi Sopkovi z SDĽ. Slovo má pán poslanec Bajan a pripraví sa pán poslanec Čopík.</seg>
            </u>
            <u xml:id="ParlaMint-SK_1996-06-19-t1m16.u1193" who="#VladimírBajan.1960" ana="#regular">
               <seg xml:id="ParlaMint-SK_1996-06-19-t1m16.u1193.p1">Vážený pán podpredseda, vážené dámy, vážení páni, vzhľadom na to, že veľmi veľa vecí z toho, čo som chcel povedať, povedal pán kolega Langoš, mám len jedinú poznámku. Z tohto zákona jasne vidieť, že ide o zúfalý pokus o centralizáciu v oblastiach verejnej správy, ktorá je už dávno od roku 1989 prekonaná. Myslím si, že podobne, ako sa v niektorých veciach oblúkom vraciame pred rok 1989, práve v oblasti verejnej správy sa nám to takýmito zákonmi darí. To je jedna poznámka. Druhá poznámka - keby to nebola taká dôležitá vec, bolo by to na smiech. Hádam nás nechcete presvedčiť, že štátna správa sa zintegruje, nakúpia sa budovy, technika, ľudia a potom sa to bude dávať obciam. Veď tomu neverí ani malé dieťa a predpokladám, že ani jeden z vás. K niektorým bodom. Jeden z mojich predrečníkov povedal, že tento zákon sa nedá zlepšiť, napriek tomu sa pokúsim o nemožné a predložím dva alebo tri pozmeňujúce návrhy, ktoré v prípade odosobnenia sa od príslušnosti k politickej strane by sme mohli naozaj schváliť. V § 2 ods. 3 vypustiť slová: "alebo stáleho, alebo dočasného pracoviska okresného úradu". Oproti pôvodným predstavám sa tam vkradli slovíčka, ktoré hovoria o tom, že obec, ktorá je sídlom krajského úradu, okresného úradu alebo stáleho alebo dočasného pracoviska okresného úradu je podľa svojich možností povinná zabezpečiť... som rád, že je tam "podľa svojich možností", lebo väčšina obcí tieto možnosti nemá. A predpokladám, že tak bude aj pokračovať. Na druhej strane v zákone sa hovorí, že krajský úrad alebo iné orgány štátnej správy rozhodnú, či si zriadia a koľko si zriadia dočasných pracovísk. Obec by potom mala postupovať tak, že vytvorí na to podmienky. Pýtam sa, či je toto normálny postup. Predpokladám, že áno, ale asi nie pre mňa. Jednoducho, len čo sa krajský úrad rozhodne, že si zriadi ďalšie pracoviská, predpokladám, že s plnou zodpovednosťou za ich vybavenie, nielen personálne, ale aj priestorové. O § 5 ods. 5 hovoril kolega, ktorý spomínal, že nie je možné, aby okresný úrad pozastavil rozhodnutie obce. A už vôbec nie na 6 mesiacov. Na papieri to nevyzerá ako niečo mimoriadne, ale je to nebezpečná záležitosť, ktorá môže byť vzhľadom na to, že nevieme, z akých dôvodov, resp. je tam veľká možnosť subjektívneho rozhodnutia úradu, môže dôjsť k nenahraditeľným škodám. Sú dve možnosti. Osobne odporúčam, aby sme v § 5 ods. 5 vôbec vypustili. Myslím si, že aj napriek tomuto schváleniu, teda aj tomuto neschváleniu vypustenia si neviem predstaviť, ako bude okresný úrad takéto pozastavenie presadzovať. Jednoducho, neverím, že obce sú schopné sa tomu podriadiť, a potom neviem, aký bude postup. V § 14 ods. 1 - keby to nebolo tam napísané, tak si poviem, že si jednoducho neveríte. Nie je možné, aby odsek v zákone znel: "V okrese, v ktorom ku dňu účinnosti tohto zákona nie je možné zriadiť okresný úrad najmä z dôvodu nedostatočných priestorových, personálnych alebo organizačných podmienok, vykonáva štátnu správu do jeho zriadenia okresný úrad susedného okresu, ktorý určí ministerstvo vnútra." To je jednoducho nezmysel. Takže odporúčam § 14 ods. 1 vypustiť. Štvrtý pozmeňujúci návrh - po § 2 zaradiť nový § 3 <note type="comment">a následne po prípadnom prijatí tohto zákona ostatné prečíslovať</note>, ktorý by znel: "(1) Slovenská komisia pre životné prostredie môže s výnimkou štátnej správy na úseku ochrany prírody a na úseku územného plánovania a stavebného poriadku rozhodnúť o vykonávaní štátnej správy vo veciach starostlivosti o životné prostredie a ich časti jedným okresným úradom životného prostredia v dvoch alebo vo viacerých okresoch. K tomu si vyžiada stanovisko dotknutých okresných a obvodných úradov." Už potom len okresných. "(2) Okresný úrad životného prostredia môže rozhodnúť o vykonávaní štátnej správy vo veciach starostlivosti o životné prostredie a ich časti jedným obvodným úradom životného prostredia v dvoch alebo viacerých okresoch. K tomu si vyžiada stanovisko príslušného okresu." O čo ide? V celom hraničnom toku Dunaja podľa súčasnej územnej pôsobnosti vykonáva štátnu vodnú správu jediný vodohospodársky orgán, a to Okresný úrad životného prostredia Bratislava - vidiek. Podľa nového, pred pár minútami schváleného zákona o územnom a správnom členení Slovenska <note>súčasne rokujeme aj o organizácii miestnej štátnej správy</note>, rozdeľujú túto dočasnú alebo územnú pôsobnosť na tri okresy. Novovytvorené orgány môžu mať rozdielne prístupy k riešeniu vodohospodárskych otázok, ktoré sa týkajú celého úseku hraničnej rieky. Dnešná ešte platná norma berie do úvahy osobitné členenie územnej pôsobnosti vodohospodárskych orgánov a orgánov štátnej správy ochrany ovzdušia. Vychádza totiž z teritoriálnych kritérií, že všade vo svete sú povodia veľkých vodných tokov a na nižšom stupni čiastočné alebo časti týchto povodí. Aj vodohospodársky plán ako základný podklad pre opatrenia a rozhodovanie sa zostavuje, rieši a spresňuje v rámci povodia. Priemyselná výroba potrebuje väčšie množstvo vody, preto zdroje znečistenia ovzdušia sú spravidla pri významných tokoch. Vzhľadom na efektívnejšie využitie financií, i keď ministerstvo vnútra sa prsí, že na to máme, ako aj na geografické podmienky nášho územia je najúčelnejšia rovnaká pôsobnosť ochrany ovzdušia, ako aj vodoprávnych orgánov. Z tohto titulu som si dovolil navrhnúť pozmeňujúci návrh, v ktorom sa skrýva jednotnosť rozhodnutia a efektívna správa financií. Predpokladám, že by k tomu nemali byť mimoriadne negatívne odozvy, pretože pod titulom aj takýchto kritérií sa navrhoval, alebo aspoň sa tu hovorilo, že sa navrhuje, tento zákon. Vážené kolegyne, kolegovia, zvážte, opäť sa budem opakovať, je to na vás, ale myslím si, že podobne ako povedal kolega Sopko, nebudete sa mať čím pochváliť v prípade schválenia takto znejúceho zákona. Ďakujem pekne za pozornosť.</seg>
            </u>
            <kinesic type="applause">
               <desc>Potlesk.</desc>
            </kinesic>
            <u xml:id="ParlaMint-SK_1996-06-19-t1m16.u1194" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1194.p1">Ďakujem. Slovo má pán poslanec Čopík z HZDS a pripraví sa pán poslanec Pokorný zo Spoločnej voľby. Pán poslanec Vanko - faktická poznámka.</seg>
            </u>
            <u xml:id="ParlaMint-SK_1996-06-19-t1m16.u1195" who="Vanko, M." ana="#regular">
               <seg xml:id="ParlaMint-SK_1996-06-19-t1m16.u1195.p1">Ďakujem za slovo. Vážené kolegyne, kolegovia, dovolil by som si niekoľko poznámok. Pán poslanec Bajan vo svojom terajšom vystúpení povedal, že ide o centralizáciu. Absolútne nechápem, ako mohol prísť k tomuto záveru, keď evidentne sa z centrálnych orgánov prenášajú kompetencie na nižšie orgány verejnej správy. Druhá poznámka - viacerí predrečníci vystúpili a povedali zhruba asi to, ako keby tento zákon bol pripravený narýchlo, nekompetentne, akoby bol len poskladaný. Od roku 1990 sa vlastne na tom pracuje. Do pozornosti vám môžem dať - roku 1991 vznikol nový systém, kde sa vo verejnej správe oddelila štátna správa od samosprávy. Odvtedy boli možno, určite to bolo najmenej 10 konzultácií, seminárov, porád európskych expertov a neviem, čo všetko prebehlo. Pripravovali a pracovali na ňom všetky vlády. Je to určitý systém verejnej správy, ktorý bol mimoriadne pozorne konzultovaný a sledovaný v Európskom spoločenstve, a tu sa to prezentuje, ako keby to bolo náhodné, nejakým spôsobom náhodne daný nejaký nový systém verejnej správy. U viacerých pánov poslancov bolo evidentne vidieť, že pravdepodobne nemajú celkom jasné, čo je to činnosť alebo kompetencia štátnej správy a ako vyzerá činnosť alebo kompetencia samosprávy. Keď dovolíte, poviem ešte jednu vec. Od roku 1991 pracujem v štátnej správe. Bol som prednostom obvodného úradu, čo znamená prvostupňovú štátnu správu. Dennodenne som ju vykonával, riešil som problémy. Teda nie som tu žiadny amatér alebo nováčik, ktorý si z literatúry prečítal nejaké úvahy. Teraz by som vysvetlil, aby si konečne prestali pliesť základný princíp alebo prístup, čo je to kompetencia, alebo čo je to činnosť, práca, ktorú vykonáva štátna správa, a ktorú vykonáva samospráva. Schválne to ukážem na jednom príklade, ktorý to jasne povie. Môže sa stať, že občan alebo jeho rodina sú určitým spôsobom sociálne odkázaní na pomoc. A túto sociálnu odkázanosť robí štátna správa, teda štátny systém práce, je to na obvodných úradoch, kde mu pracovníčky alebo pracovníci obvodného úradu presne stanoveným spôsobom vypočítajú alebo napred zistia, či môže dostať príspevok, a presne mu vypočítajú, aký príspevok. To znamená, že v právnom štáte môže štátna správa konať len presne podľa zákona, v medziach zákona. Keď sa v tom istom prípade tento istý občan obráti aj na samosprávu, dajme tomu na obecné zastupiteľstvo, a požiada o príspevok, samosprávny orgán mu môže dať príspevok, a nemusí mu dať príspevok. A druhá záležitosť je výška príspevku. Tento samosprávny orgán, pretože sme právny štát a môže konať slobodne, teda nie je viazaný prísne zákonom, mu môže dať ľubovoľnú výšku príspevku. Môže mu dať 500 korún, 1 000 korún, 5 000 korún. Takže by som vás poprosil, keď sa tu rozpráva o činnosti alebo kompetenciách štátnej správy alebo samosprávy, aby bolo jasne rozlíšené, akým spôsobom vykonávajú túto činnosť. Ešte by som si dovolil...</seg>
            </u>
            <u xml:id="ParlaMint-SK_1996-06-19-t1m16.u1196" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1196.p1">Poznamenávam, prosím vás, máte tri minúty.</seg>
            </u>
            <u xml:id="ParlaMint-SK_1996-06-19-t1m16.u1197" who="Vanko, M." ana="#regular">
               <seg xml:id="ParlaMint-SK_1996-06-19-t1m16.u1197.p1">Áno. Ešte by som si dovolil povedať jednu vec. Táto vec zaznieva dosť často od samosprávy, ktorá <note>prepáčte, že to nebudem podrobne rozoberať pre krátkosť času</note> požaduje od štátu peniaze na vykonávanie činnosti, ale nechce kontrolu, aby štát kontroloval, či peniaze, ktoré jej dal na vykonávanie určitej činnosti, použila na tú činnosť. Môžete sa spýtať v hociktorom štáte v Európe, či štát, ktorý dá peniaze, si neskontroluje, na čo boli použité. Ak by to nespravil, tak potom si môže obec robiť ľubovoľne a svojvoľne, čo chce. Ďakujem.</seg>
            </u>
            <u xml:id="ParlaMint-SK_1996-06-19-t1m16.u1198" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1198.p1">Ďakujem. Pán poslanec Bajan - faktická poznámka.</seg>
            </u>
            <u xml:id="ParlaMint-SK_1996-06-19-t1m16.u1199" who="#VladimírBajan.1960" ana="#regular">
               <seg xml:id="ParlaMint-SK_1996-06-19-t1m16.u1199.p1">Veľmi ťažko sa mi bude reagovať, lebo pán kolega Vanko pomenoval niekoľko oblastí, začnem tou poslednou. Je nezmyslom, aby obce protestovali proti kontrole tých peňazí, ktoré dostávajú zo štátneho rozpočtu, ani nemajú na to možnosť. Ak si pamätá, pri novelizácii zákona 263 o verejnom obstarávaní som sám navrhol pozmeňujúci návrh, aby sa takéto peniaze kontrolovali. Takže počúvajme sa chvíľu. Druhá poznámka. Prečo považujem tento zákon za centralistický? Preto, lebo je kreovaný, povedzme, § 8 tak, ako je. Ľutujem toho prednostu, ktorý dostane ľudí, ktorých mu "nasáčkujú" ministri, ako šéfov oddelení. Jednoducho, tak sa úrad nedá riadiť a tak im treba, lebo to tak dostanú. To je typický prvok centralizácie v personálnej oblasti. Prečo hovoríme, že nejde o systémové riešenie? Lebo tak ako táto oblasť aj ostatné oblasti by mali byť predkladané systémovo v balíku zákonov. Keby sme vedeli, aké kompetencie idú na obce, tak si viem predstaviť, že aj vy máte predstavu, ako to ďalej pôjde. V tomto duchu hovoríme o nesystémovosti, pretože to nie je riešené súčasne s balíkom zákonov. Ďakujem pekne.</seg>
            </u>
            <u xml:id="ParlaMint-SK_1996-06-19-t1m16.u1200" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1200.p1">Ďakujem. Pán poslanec Kováč - faktická poznámka.</seg>
            </u>
            <u xml:id="ParlaMint-SK_1996-06-19-t1m16.u1201" who="#RomanKováč.1940" ana="#regular">
               <seg xml:id="ParlaMint-SK_1996-06-19-t1m16.u1201.p1">Ak dovolíte, pán poslanec Vanko, zúčastnil som sa na niekoľkých konzultáciách so zahraničnými expertmi a myslím si, že kroky, ku ktorým sme dospeli a ktoré oni navrhovali, sú kroky, ktoré sú logické. Prvý krok je prehodnotiť a zvýšiť rozsah prirodzených kompetencií obce. Druhý - stanoviť, ktoré kompetencie môže vykonávať obec v mene štátu. Pán poslanec, tu sa hovorí o prenesenej kompetencii. Daný zákon o tom nehovorí nič. Ďalej stanoviť prirodzené kompetencie regiónu a kompetencie, ktoré na región budú prenesené zo štátnej správy. Opäť prenesené kompetencie. Teda ten vzťah - štátna správa a samospráva - by mal byť postavený v záujme občana, aby bol jeho problém vykonávaný čo najbližšie alebo mu bol čo najdostupnejší. Mal by sa vykonávať čo najbližšie k občanovi, to znamená, na úrovni obce alebo prípadne spoločného miestneho úradu. Pokiaľ ide o kontrolu, dobre viete, že aj Najvyšší kontrolný úrad má kompetenciu kontrolovať každú korunu, ktorá bola vynaložená z prostriedkov štátneho rozpočtu. Takže či sa obce bránia, alebo nie, existuje legislatíva, ktorá to štátu umožňuje. Pokiaľ sa obce bránia tomu, aby štát kontroloval použitie daní, ktoré patria obci, to je, myslím si, oprávnená požiadavka obcí, pretože tieto prostriedky kontrolujú orgány obce - kontrolór miestneho úradu, poslanci a občania sami. Sú to prostriedky, ktoré patria obci, nedostávajú ich zo štátneho rozpočtu. Nemôžu sa brániť, ani sa nebránia kontrole toho, čo dostanú zo štátneho rozpočtu. Ďakujem.</seg>
            </u>
            <u xml:id="ParlaMint-SK_1996-06-19-t1m16.u1202" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1202.p1">Ďakujem. Pán poslanec Vanko - faktická poznámka.</seg>
            </u>
            <u xml:id="ParlaMint-SK_1996-06-19-t1m16.u1203" who="Vanko, M." ana="#regular">
               <seg xml:id="ParlaMint-SK_1996-06-19-t1m16.u1203.p1">Pán poslanec Bajan, bohužiaľ, i keď ste to vysvetľovali, pojem centralizácia má svoj sémantický obsah. Bohužiaľ, keď poviete centralizácia a keď to poviete, tak musí za tým niečo nasledovať alebo to musí niečo mať. Ak je to dôvod, o ktorom ste hovorili, nie je to centralizácia, je to niečo iné. Pánu poslancovi Kováčovi. Pracoval som ako prednosta Obvodného úradu v Púchove. Sme jediný obvodný úrad na Slovensku, neviem o ďalšom, ktorý od roku 1991 mal denný, mesačný, ročný výkaz každej činnosti, ktorá sa vykonávala. Opakujem - denný, mesačný, je zviazaný, je spravený, zaprotokolovaný, štatisticky vyhodnotený, o všetkých kompetenciách. Teda presne viem, ktorý mesiac, v ktorom roku, aká kompetencia sa vykonávala, ako dlho trvá, koľko treba na to času, všetky tieto veci. Je mi strašne trápne, keď niekto rozpráva o kompetenciách a zvlášť o prenose kompetencií na obce, a s prepáčením, poviem, že nevidí do toho. Poviem to jemne. Poviem vám aspoň jeden príklad. Strašne jednoduchá kompetencia, ktorá už na obce bola prenesená - dohľad nad miestnymi komunikáciami, nad rozkopávkami a obmedzeniami pohybu vozidiel na miestnych komunikáciách mal obvodný úrad. Na výkon sme potrebovali - nie celý výkon jedného pracovníka, približne štvrtinu lebo tretinu jeho výkonu. Táto kompetencia bola prenesená na obce. Presne viem, aký to malo dosah, lebo sme to sledovali. V každej obci sa s tým musel niekto zaoberať, ale skončilo sa to často bohužiaľ tak, aby si miestne samosprávne orgány nepoštvali voči sebe občanov, že im tolerujú rozkopávky, napríklad navozený materiál na cestách a podobne. Môžeme to zdokumentovať, nie ako vy hovoríte a strieľate do vetra. Môžem vám povedať presne. Máme to zdokumentované. Alebo druhá kompetencia, ktorú obce požadovali - vykonávanie priestupkového konania v obciach. Priestupkové konanie dostalo celkom iný charakter.</seg>
            </u>
            <u xml:id="ParlaMint-SK_1996-06-19-t1m16.u1204" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1204.p1">Pán poslanec, ešte 30 sekúnd.</seg>
            </u>
            <u xml:id="ParlaMint-SK_1996-06-19-t1m16.u1205" who="Vanko, M." ana="#regular">
               <seg xml:id="ParlaMint-SK_1996-06-19-t1m16.u1205.p1">Dostalo charakter, že niektoré trestné činy boli prekvalifikované na priestupky. Na obvodnom úrade to vykonáva špeciálne školený, pripravovaný právnik. Ak sa prenesie táto kompetencia na obce, koľko treba právnikov? V mojom obvode by to bolo 21 ďalších právnikov, ktorí by sa tým museli zaoberať. Teraz je to 1 právnik. Keď niekto rozpráva o kompetenciách, bol by som veľmi rád, aby rozprával kompetentne. Ďakujem.</seg>
            </u>
            <u xml:id="ParlaMint-SK_1996-06-19-t1m16.u1206" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1206.p1">Ďakujem. Pán poslanec Bajan - faktická poznámka.</seg>
            </u>
            <u xml:id="ParlaMint-SK_1996-06-19-t1m16.u1207" who="#VladimírBajan.1960" ana="#regular">
               <seg xml:id="ParlaMint-SK_1996-06-19-t1m16.u1207.p1">Naozaj už len veľmi krátko. Pokúsim sa vyjadriť kompetentne k prenosu kompetencií na samosprávy. Obávam sa, že tu sme trošku mimo. Ak si, pán kolega, prečítate, čo ste teraz povedali, znamená to veľmi jednoduchú logiku - na štátnej správe to ide oveľa efektívnejšie ako na samospráve. Potom by malo nasledovať, na ministerstve to ide oveľa lepšie ako na okrese a máme presne to, čo sme chceli mať. Totiž, nevieme sa zhodnúť vo filozofii. Preto je veľmi ťažké diskutovať o jednotlivostiach.</seg>
            </u>
            <u xml:id="ParlaMint-SK_1996-06-19-t1m16.u1208" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1208.p1">Ďakujem. Pán poslanec Rózsa - faktická poznámka.</seg>
            </u>
            <u xml:id="ParlaMint-SK_1996-06-19-t1m16.u1209" who="#ErnőRózsa.1930" ana="#regular">
               <seg xml:id="ParlaMint-SK_1996-06-19-t1m16.u1209.p1">Vážený pán podpredseda, vážená Národná rada, nedá mi, aby som sa nevyjadril k tejto pertraktovanej otázke, lebo vzťah medzi štátnou správou a obecnou samosprávou je otázka deľby moci. Ak chceme demokratickým spôsobom pokračovať v budovaní spoločnosti, musíme nastúpiť na cestu - čo najmenej práv a kompetencií štátnej správe a čo najviac kompetencií a práv obecným samosprávam. Ak takou cestou nepôjdeme, skôr či neskôr štátna správa, to je jedno, či to pôjde od ministerstva, krajských úradov, okresných úradov a detašovaných pracovísk, to je vždy centralizovaná moc a je to moc vlády nad ľuďmi. Samospráva znamená realizovať samostatne, bez akéhokoľvek násilia zvonku, záležitosti svojich občanov. Ak pri pertraktovaní tejto otázky nevychádzame, prosím, z tejto zásady, pôjdeme na mylnú cestu. Ďakujem.</seg>
            </u>
            <u xml:id="ParlaMint-SK_1996-06-19-t1m16.u1210" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1210.p1">Ďakujem. Pán poslanc Vanko - faktická poznámka.</seg>
            </u>
            <u xml:id="ParlaMint-SK_1996-06-19-t1m16.u1211" who="Vanko, M." ana="#regular">
               <seg xml:id="ParlaMint-SK_1996-06-19-t1m16.u1211.p1">Prepáčte, ale musím k tomu opäť povedať poznámku. Nerád, ale musím povedať. Opäť, keby ste mali aspoň do hĺbky naštudované otázky samosprávy a štátnej správy, ak ste nepracovali v oblastiach samosprávnej činnosti, museli by ste použiť slovo "motivácia". Samospráva pracuje s občanmi na princípe pozitívnej motivácie. Keby bolo viac času, tak vám to rozoberiem, alebo ak budete chcieť, tak vám to vysvetlím. Štátna správa je orgán, ktorý väčšinou, ak občan, jeho konanie vybočuje z medzí zákona, používa negatívnu motiváciu. Celý princíp, ktorý nastal v roku 1990 alebo v roku 1991, sa u nás začal modelovať a uplatňovať a spočíval na týchto dvoch prvkoch. Po období totality v našom štáte sme museli občanovi v právnom štáte vytvoriť podmienky na jeho slobodu a na jeho pozitívnu motiváciu samosprávou. Toto je jadro celej samosprávy. Prepáčte mi, že takto rozprávam, ale ak niekto s touto problematikou roky pracuje, zaoberá sa, je mu veľmi ľúto, ak do tejto problematiky vstupujú názory, ktoré nie sú dobré. Hovorím, že toto je základný princíp samosprávy a štátnej správy vo verejnej správe. Toto je tento zákon. A ten budeme rešpektovať, ten bude dodržaný. Ďakujem.</seg>
            </u>
            <u xml:id="ParlaMint-SK_1996-06-19-t1m16.u1212" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1212.p1">Ďakujem. Pán poslanec Čopík, máte slovo. Pripraví sa pán poslanec Pokorný.</seg>
            </u>
            <u xml:id="ParlaMint-SK_1996-06-19-t1m16.u1213" who="#JánČopík.1955" ana="#regular">
               <seg xml:id="ParlaMint-SK_1996-06-19-t1m16.u1213.p1">Vážený pán podpredseda, vážení páni ministri, vážené kolegyne poslankyne, poslanci, dovoľte mi predniesť jeden pozmeňujúci návrh. Článok XII zákona Národnej rady Slovenskej republiky číslo 287/1994 Z. z. o ochrane prírody a krajiny sa mení a dopĺňa takto: zaradiť za odsek 1 nový odsek 2 v znení: V § 51 písm. i) sa za slovo "parkov" vkladajú slová "s výnimkou správy Tatranského národného parku". Ďalšie odseky prečíslovať. Odôvodním to takto. Tatranský národný park <note>ďalej len TANAP</note> je náš najstarší a z hľadiska prírodných hodnôt najvýznamnejší národný park. Príroda Tatier je národným bohatstvom Slovenska, je symbolom Slovákov, je zostručneným obrazom o prírodnom a kultúrnom bohatstve nášho národa. Územie je výrazne zafixované u širokej verejnosti a významné i z medzinárodného hľadiska. Za obdobie existencie národného parku bolo vykonané mnoho pre rozvoj územia a jeho základných, jednotlivých a neopakovateľných krás. Súčasne sa vyskytli i nové problémy, ktoré treba neodkladne riešiť. Polyfunkčný model horského národného parku bol a je veľmi náročný na organizáciu ochrany a z hľadiska ochrany prírody optimálne a racionálne využitie ekosystémov jednotlivých zložiek prírody. Pri prerokovaní zákona číslo 287/1994 Z. z. o ochrane prírody a krajiny sa nedopatrením zaradil aj tento jediný národný park vyhlásený zákonom, ktorý integroval ochranu prírody a starostlivosti o územie. Predkladatelia a spravodajca vtedy uviedli, že prijatím tohto zákona nedôjde k zrušeniu správy TANAP-u v pôsobnosti Ministerstva pôdohospodárstva Slovenskej republiky, pričom prijatá dikcia zákona to nezohľadnila. Mojím pozmeňujúcim návrhom vrátime tomuto národnému parku také postavenie, aké mu právom patrilo a patrí. Ďakujem za pozornosť.</seg>
            </u>
            <u xml:id="ParlaMint-SK_1996-06-19-t1m16.u1214" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1214.p1">Ďakujem pekne. Slovo má pán poslanec Pokorný a pripraví sa pani poslankyňa Nováková.</seg>
            </u>
            <u xml:id="ParlaMint-SK_1996-06-19-t1m16.u1215" who="#JozefPokorný.1955" ana="#regular">
               <seg xml:id="ParlaMint-SK_1996-06-19-t1m16.u1215.p1">Vážený pán predsedajúci, vážená pani ministerka, pán minister, vážené dámy a páni, vo svojom vystúpení sa chcem sústrediť iba na jednu oblasť, ktorá nám zeleným leží najviac na srdci, a ide o oblasť štátnej správy pre životné prostredie, do ktorej sa neustále búši od jej vzniku v roku 1990. Štátna správa pre životné prostredie sa vykonáva podľa zákona Slovenskej národnej rady číslo 595/199O Zb. Týmto právnym predpisom sa vytvorila osobitná sústava úradov životného prostredia aplikáciou odvetvovo-územného princípu. Podstatou tohto princípu je priame vertikálne riadenie dvojstupňovej sústavy úradov životného prostredia v území pri zachovaní ich územnej pôsobnosti. Pri tvorbe tejto sústavy sa vychádzalo predovšetkým zo základného princípu organizácie štátnej správy v Slovenskej republike, oddelenia štátnej správy od samosprávy a spotreby priameho riadenia systému starostlivosti o životné prostredie vtedajšou Slovenskou komisiou pre životné prostredie, dnes Ministerstvom životného prostredia Slovenskej republiky ako ústredného orgánu štátnej správy. Potreba priameho riadenia veci životného prostredia vyplynula z týchto základných skutočností: - z nevyhnutnosti oddeliť výkon štátnej správy v oblasti životného prostredia od riadenia ekonomických aktivít na všetkých úrovniach a vo vzťahu ku všetkým typom vlastníctva, - z potreby zvýšiť účinnosť riadenia systému starostlivosti o životné prostredie pri výkone štátnej správy, - z negatívnych skúseností uplatňovania predchádzajúceho modelu riadenia v starostlivosti o životné prostredie, - z odbornej zložitosti výkonu štátnej správy v oblasti životného prostredia s prihliadnutím na jeho interdisciplinárny charakter a možné dôsledky. Aj v nasledujúcom období považujem za optimálne, aby štátna správa v životnom prostredí bola vykonávaná v samostatných orgánoch, to je v úradoch životného prostredia. Vyplýva to z povahy činnosti, ktoré majú stanovovať limity ostatným aktivitám na danom území. Zákonite bude teda dochádzať k stretom záujmov a doterajšia skúsenosť ukazuje, že v takých prípadoch sa rozhodovalo na úkor životného prostredia. Štátna správa v životnom prostredí si totiž v každej svojej činnosti vyžaduje zvláštne odborné znalosti a špecializáciu. Pre takýto typ štátnej správy je najvhodnejšie riadenie, ktoré tvorí aj záruku jej odborného výkonu. Táto odbornosť je najlepšie zaručená predovšetkým vtedy, ak je miestny orgán priamo riadený rovnako špecializovaným ústredným orgánom, teda Ministerstvom životného prostredia Slovenskej republiky. Vysoká profesionálna náročnosť je limitujúcim faktorom na prenechanie mnohých kompetencií obciam a za vhodné nepovažujem ani jej spájanie s inými oblasťami štátnej správy. Počas môjho pôsobenia na ministerstve životného prostredia bola vykonaná analýza opodstatnenosti úradov životného prostredia a mnou uvedené argumenty, ktoré vyplynuli z tejto analýzy, zatiaľ nikto nevyvrátil. Jedným z argumentov je sprehľadnenie miestnej štátnej správy pre obyvateľstvo, ale dodnes nebola zodpovedaná otázka, v čom spočíva sprehľadnenie miestnej štátnej správy pre obyvateľstvo. Ak sú dnes jednotlivé úrady štátnej správy v spoločnej budove, pôjde zrejme o zámenu tabúľ na tejto budove za informačnú tabuľu vo vnútri budovy pri vrátnici. Ak sú úrady v rozličných budovách, tak sa voči občanovi takisto nič nezmení. V tejto súvislosti pôjde o ten istý stav, ktorý dnes prezentujú napríklad v rôznych budovách dislokované odbory aj všeobecnej miestnej štátnej správy. Argument o fyzickom priblížení štátnej správy občanovi tu teda ani dnes vôbec neobstojí. Vychádza pritom zo spochybnenia intelektu občana. Zároveň treba podotknúť, že občan predstavujúci stránku málokedy vybavuje na úrade naraz napríklad sociálne dávky a stavebné povolenie. Väčšia časť styku sa pritom vybavuje poštou. Ďalším argumentom za integráciu bolo, že nie je dostatočne vyťažený pracovný fond odborných pracovníkov okresných úradov životného prostredia. Nechcem hovoriť o číslach, o jednotlivých rozhodnutiach na obvodných a okresných úradoch, ale kompetencie úradov životného prostredia dnes predstavujú 40 až 50 % z celkovej pôsobnosti štátnej správy bez posúdenia stupňa obťažnosti, to je samostatná kapitola. Pritom počet pracovníkov na dnešnej úrovni je približne trikrát menší než vo všeobecných okresných úradoch a na obvodnej úrovni až šesťkrát menší. Podľa upozornení, ktoré odzneli aj na pôde ministrov životného prostredia v Lucerne a pri iných príležitostiach na medzinárodnom fóre, v prechodnom transformačnom období ešte vzrastie agresivita investorov zameraná na nešetrnú exploatáciu prírodných zdrojov a poškodzovanie životného prostredia, teda na protiústavné činnosti, čo si vyžaduje vytvorenie samostatnej alebo posilnenie nezávislej štátnej správy pre životné prostredie, tak ako sú argumenty pri daňových úradoch. V Slovenskej republike je už táto štátna správa vytvorená. Odporúčanie potvrdzuje aj skutočnosť, že v súčasnosti nie je ešte v Slovenskej republike vytvorená taká sústava ekonomických nástrojov, ktorá by pôsobila preventívne a v prospech riešenia environmentálnych problémov, tak ako v zahraničí. Uvedené argumenty, ako aj možnosť zoslabenia negatívnych vplyvov na vek a zdravie človeka, zabránenia vzniku nezvratných procesov a predídenie škodám vyžadujúcim v budúcich rokoch niekoľkonásobne vyššie investície, zaťažujúce i štátny rozpočet, vedú Stranu zelených na Slovensku k zotrvaniu na nesúhlasnom stanovisku s predloženým návrhom a k požiadavke, aby miestna štátna správa pre životné prostredie bola vyňatá z integračného procesu. Preto navrhujem vyňať v článku I v § 3 ods. 1 písmeno f), kde sa hovorí o tvorbe a ochrane životného prostredia, v § 12 písm. b) "okresné úrady životného prostredia a obvodné úrady životného prostredia", v § 13 ods. 2 písm. b) "okresné a obvodné úrady životného prostredia", ods. 3 písm. b) "okresné úrady životného prostredia" v § 16 zákona Slovenskej národnej rady číslo 595 z roku 1990 Zb. o štátnej správe pre životné prostredie. Zmyslom toho je ponechať v platnosti zákon 595/1990 Zb. a realizovať jeho čiastočnú novelu, aby sa vytvorili krajské úrady životného prostredia ako kontrolný druhostupňový odvolací orgán proti rozhodnutiam okresných úradov životného prostredia. To je k tomuto všetko. Na záver chcem ešte podporiť stanovisko a pozmeňujúce návrhy kolegu poslanca Novotného, ktorý sa zaoberal problematikou štátnej veterinárnej správy. Môj predrečník pán poslanec Čopík vniesol svojím návrhom nový moment do rokovania. Bol by som rád, keby sa k jeho požiadavke nepriamo novelizovať zákon o ochrane prírody a krajiny vo vzťahu k Tatranskému národnému parku mohol vyjadriť minister životného prostredia, v ktorého kompetencii je riadenie všetkých národných parkov. Chcem zdôrazniť, že nie nedopatrením, ako to uviedol pán poslanec Čopík, sa Tatranský národný park dostal do zákona o ochrane prírody a krajiny, ale na základe logických argumentov, aby ochrana národných parkov, územná a druhová ochrana bola v kompetencii jedného rezortu - Ministerstva životného prostredia Slovenskej republiky. Ďakujem.</seg>
            </u>
            <kinesic type="applause">
               <desc>Potlesk.</desc>
            </kinesic>
            <u xml:id="ParlaMint-SK_1996-06-19-t1m16.u1216" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1216.p1">Ďakujem pekne. Slovo má pani poslankyňa Nováková, pripraví sa pán poslanec Ftáčnik.</seg>
            </u>
            <u xml:id="ParlaMint-SK_1996-06-19-t1m16.u1217" who="#IvetaNováková.1959" ana="#regular">
               <seg xml:id="ParlaMint-SK_1996-06-19-t1m16.u1217.p1">Vážený pán predsedajúci, vážení členovia vlády, pani poslankyne, páni poslanci, predkladám dva pozmeňujúce návrhy. Prvý sa týka článku I § 2 ods. 2. Prvá alternatíva: "Z dôvodu verejného záujmu, najmä na priblíženie štátnej správy občanom, môže krajský úrad zriadiť na výkon štátnej správy stále alebo dočasné pracovisko okresného úradu aj mimo sídla okresného úradu. Zároveň určí obce patriace do pôsobnosti stáleho alebo dočasného pracoviska okresného úradu." Druhá alternatíva, ktorá sa týka toho istého odseku: "Z dôvodu verejného záujmu, najmä na priblíženie štátnej správy občanom, môže okresný úrad zriadiť na výkon štátnej správy stále alebo dočasné pracovisko okresného úradu aj mimo sídla okresného úradu. Zároveň určí obce patriace do pôsobnosti stáleho alebo dočasného pracoviska okresného úradu." Môj druhý pozmeňujúci návrh sa týka článku XVIII § 27, kde ods. 1 znie: "Na poskytovanie služieb sociálnej starostlivosti krajské úrady zriaďujú a kontrolujú ako rozpočtové organizácie alebo príspevkové organizácie detské domovy." Ods. 2: "Na poskytovanie služieb sociálnej starostlivosti okresné úrady zriaďujú a kontrolujú ako rozpočtové organizácie alebo príspevkové organizácie ústavy sociálnej starostlivosti." Ďalšie odseky prečíslovať. Ďakujem.</seg>
            </u>
            <u xml:id="ParlaMint-SK_1996-06-19-t1m16.u1218" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1218.p1">Ďakujem pekne. Slovo má pán poslanec Ftáčnik z SDĽ, pripraví sa pani poslankyňa Aibeková.</seg>
            </u>
            <u xml:id="ParlaMint-SK_1996-06-19-t1m16.u1219" who="#MilanFtáčnik.1956" ana="#regular">
               <seg xml:id="ParlaMint-SK_1996-06-19-t1m16.u1219.p1">Vážený pán predsedajúci, vážený pán minister, vážené dámy a páni, kolegyne ma napomenuli, aby som bol stručný, pokúsim sa o to a obmedzím svoje vystúpenie len na štyri okruhy, z ktorých jeden bude možno trošku obsažnejší, tie tri ďalšie sa pokúsim skrátiť. Vážené kolegyne a kolegovia, keď som sledoval prerokúvanie tohto zákona a celkove postup verejnej správy a preukázali ste to veľmi názorne i pri schvaľovaní vráteného zákona prezidentom, musím na úvod konštatovať jednu smutnú skutočnosť. Vládna koalícia sa pri reforme verejnej správy riadi veľmi jednoduchým heslom: "Zbohom, zdravý rozum." <kinesic type="applause"><desc>Potlesk.</desc></kinesic> Prejavuje sa to v konkrétnych ustanoveniach, v konkrétnych postupoch a pokúsim sa vám to vyložiť na prvom okruhu, ku ktorému sa chcem vyjadriť, a to je školstvo. Prosím, keby ste zobrali do úvahy aj to, čo zostane zaprotokolované v správe o rokovaní výboru pre vzdelanie, vedu, kultúru a šport, kde som podal protest a rád by som ho tlmočil aj vám, že takéto zákony sa neprerokúvajú tak, že jeden deň ich poslanci dostanú a na druhý deň o nich majú rokovať. Tlač 427 bola takto doručená poslancom výboru pre vzdelanie, vedu, kultúru a šport a zrejme aj vy ďalší ste mali takýto priestor na to, aby sme posúdili takú závažnú vec, akou je vytvorenie krajských a okresných úradov s novými kompetenciami, s novým spôsobom fungovania, čo presne dokladá slogan, ktorý som povedal. Konkrétne k školstvu. Keď sa začiatkom roka 1994 vtedajší podpredseda vlády pán Roman Kováč pokúšal presvedčiť poslancov o tom, že najlepšou cestou v reforme verejnej správy je integrácia, horizontálna integrácia, objavili sa tri problémy. Dva z nich tu už zazneli. Boli to katastrálne úrady a boli to úrady životného prostredia. Ten tretí boli školské správy a k tým by som sa rád aspoň stručne vyjadril. Možno ešte úrady práce, ešte veterinári, veterinári sa dnes ozvali. Pamätám si len na tie tri, ale pani kolegyňa ma doplnila, a nakoniec zazneli tu dnes aj veterinári. Nebudem predkladať žiadne pozmeňujúce návrhy na školské správy, aby neboli začlenené a podobne, pretože to považujem za zbytočné, aj tak by ste to neodhlasovali. Ale chcem vám vysvetliť, čo vlastne urobíme, ak začleníme špecializovanú štátnu správu v oblasti školstva do krajských a okresných úradov, čo sa tým vlastne stane. Dôvody, pre ktoré sme namietali v roku 1994, a rovnako ostro treba namietať aj dnes, sú takéto. Keď školstvo v roku 1990 vytvorilo vlastnú štátnu správu, vertikálnu štátnu správu, tak si pomohlo z hľadiska rozdeľovania finančných prostriedkov a z hľadiska zabezpečenia vecných úloh, ktoré má. Na otázku, ako dlho by mala fungovať takáto samostatná štátna správa v školstve, sme odpovedali veľmi jednoducho, do času, kým štát nepresunie kompetencie v oblasti školstva na samosprávu. Potom nebude treba také školské správy, aké máme dnes. Samospráva si bude musieť vybudovať svoje útvary, ktorými bude zabezpečovať úlohy, ktoré jej štát prenesie v oblasti školstva. Ale do tých čias je škoda rušiť to, čo sme vybudovali v roku 1990 a čo v rezorte školstva pomerne dobre funguje a pôsobí smerom k zabezpečovaniu úloh štátnej správy na školách a školských zariadeniach, či v základných alebo stredných. Totiž obavy, ktoré vzniknú z toho, keď presunieme školy a školské zariadenia pod krajské úrady, sú z tohto. Školstvo predstavuje a bude predstavovať najväčšiu rozpočtovú kapitolu. Týmto rozhodnutím zverujeme krajským a okresným úradom zhruba 20 mld korún. S takýmito čiastkami dnešná štátna správa vôbec nehospodári. Zabezpečoval ich rezort a jeho príslušné predĺžené ruky v regiónoch. 20 miliárd korún potečie len na kapitolu školstva na zabezpečenie činnosti škôl a školských zariadení. Náš názor bol taký, aby sa peniaze nestratili, aby sa prednosta toho či onoho úradu nerozhodol, že opraví strechu okresného úradu, a nie príslušnej školy, na to treba zabezpečiť účelové toky. Kolegovia krútia hlavou. Skúste ma presvedčiť o tom, že účelové toky budú zabezpečené. Bude len jeden rozpočet krajského alebo okresného úradu a nie som si istý, či v ňom bude garantované, že sa na školstvo dostane práve toľko. Ak je to tak, jedna moja námietka bude nadbytočná. Druhá otázka sa týka presunu kompetencií. Ak je tu vážny úmysel a my o ňom zase nevieme, pretože robíme reformu verejnej správy takpovediac od strechy, od hlavy, a nie od základov, ako by sme mali, teda povedať, čo kto nakoniec bude robiť a takýmito kompetenciami sa riadiť, ak chceme presunúť kompetencie na samosprávu a vieme, že sa tak šepká, že by to mali byť budovy a údržba a proste veci týkajúce sa majetku, že toto by mali robiť obce, a štát by mal zabezpečovať vzdelanie, štandardy, učebnice atď., tak potom sa pýtam, prečo chceme teraz presúvať niekoľko stomiliardový majetok, možno väčší ako to, čo ešte zostáva sprivatizovať, najprv na krajské a okresné úrady a v novembri, alebo kedy prijmeme príslušný zákon o presune kompetencií, možno na budúci rok, budeme ten istý majetok presúvať na samosprávy. Akú to má logiku? Je to obrovská práca a nemá to prakticky žiadny zmysel. Logické by bolo ponechať školstvo tak ako je a presunúť to, čo treba, do cieľovej stanice, teda to, čo má ísť na samosprávu samosprávam, to, čo má ísť štátnej správe, presunúť na štátnu správu. Takto si vyrobíme obrovské administratívne problémy a myslím si, že ten proces budeme robiť vlastne nadbytočne. Toto sú minimálne dva hlavné dôvody, ktoré svedčia o tom, že presun školských správ, resp. ich zrušenie či presun pod krajské úrady, nie sú domyslené, pretože podľa mňa nie sú garancie o tom, že sa peniaze dostanú tam, kam sa majú dostať, a nevieme presne, kto bude aké kompetencie mať, to znamená tie presuny budú nadbytočné a ťažko tomu zabránime. Toľko moja poznámka k školstvu, ku ktorému nemám žiadne pozmeňujúce návrhy. Druhý okruh veľmi stručne - otázka detských domovov. Predložený návrh zákona v článku XIX rieši problematiku detských domovov, ktoré berie zo školstva a pričleňuje ich do rezortu ministerstva práce, sociálnych vecí a rodiny. Mám tu k dispozícii zápis z porady, ktorú mali riaditelia detských domovov Slovenskej republiky 16. mája v Bratislave, ktorú zvolalo ministerstvo školstva a Únia pracovníkov detských domovov. Zo 67 prítomných riaditeľov 66 <note>sú tu podpísaní, môžem to doložiť</note> trvajú na tom a chcú, aby detské domovy zostali v riadení ministerstva školstva vzhľadom na to, že v tomto rezorte majú zabezpečený svoj rozvoj a je vytvorená primeraná koncepcia, ktorá sa bude dotvárať. Presun detských domovov pod správu ministerstva práce, sociálnych vecí a rodiny chápu všetci účastníci ako krok späť. Mohol by som tu čítať argumenty, ktoré uvádzajú riaditelia, ale nebudem vás tým príliš unavovať. Spomeniem, že detské domovy predstavujú len jednu škálu starostlivosti o deti, ktoré pochádzajú z narušeného prostredia a treba o ne istú osobitnú starostlivosť. Otázka znie, prečo sa detské domovy majú presunúť pod ministerstvo práce, sociálnych vecí a rodiny, a iné špeciálne zariadenia sa nemajú presunúť. Pýtam sa to takisto, prečo to tak má byť, pretože sa to robí zákonom, ktorý máme pred sebou, a argumentom je, že veci by sa mali skôr udržať v rezorte školstva, pretože s týmito narušenými deťmi by mali pracovať najmä pedagogickí pracovníci, ktorí sa snažia aj z nich vychovať občanov, platných občanov Slovenskej republiky. Majú na to predpoklady, vysokoškolské vzdelanie, príslušnú aprobáciu zo špeciálnej pedagogiky a ďalšie a ďalšie argumenty. Chcem navrhnúť, aby sme vypustili zo zákona článok XIX, a to je môj pozmeňujúci návrh. To znamená, aby situácia ostala taká, aká bola doteraz, aby detské domovy naďalej patrili pod ministerstvo školstva, ktoré bude metodicky usmerňovať ich činnosť na krajských úradoch. Môj ďalší okruh je veľmi stručný a týka sa bodu 7 a 8 spoločnej správy, ktoré prosím a žiadam na osobitné hlasovanie. Rád by som kolegom z vládnej koalície, nie tým, čo sedia oproti mne, ale tým, čo sedia vľavo, vysvetlil, prečo si myslím, že by sa mali zamyslieť nad týmito dvoma bodmi a zvážiť, či ich podporia v predloženom znení. <vocal type="noise"><desc>Hlasy z pléna.</desc></vocal> To hovorím kolegom z vládnej koalície. Nie, v prvých dvoch laviciach sedí opozícia, ak ste si to nevšimli, a za nimi síce aj sedia, ale kolegovia zo SNS nesedia. To je možno ich vzťah k tomuto zákonu. Ale rád by som im povedal, že postup, ktorý sa navrhuje v bodoch 7 a 8, bude takýto: Vláda vymenuje prednostu krajského úradu. Podľa bodu 7 spoločnej správy prednosta krajského úradu vymenuje prednostu okresného úradu a podľa bodu 8 prednosta krajského úradu, stále ten istý, vymenuje vedúcich odborov na krajskom úrade a s ministrom sa to iba prerokuje. Povedal by som, že ministrovi sa to dá na vedomie. Po prerokovaní, to je taká formulácia, že keby minister aj stokrát nesúhlasil, bolo to s ním prerokované? Bolo. Žiadny problém, rozhoduje jeden jediný človek, ktorého si vyberie vláda Slovenskej republiky. Do týchto lavíc by som chcel adresovať poznámku, že 8 prednostov krajských úradov bude 8 príslušníkov odtiaľto a ten jeden-jediný človek, ktorého schváli vládna väčšina, resp. väčšina HZDS vo vláde, ten bude rozhodovať o všetkom. Ak toto chcete schváliť, nech sa vám páči, ale podľa mňa to kríva minimálne na jednu, ak nie na obidve nohy. Takže zvážte, ako sa postavíte k bodom 7 a 8 spoločnej správy. Bez ohľadu na to navrhujem, aby sa o nich hlasovalo osobitne. Posledná poznámka, ktorá dokladá platnosť sloganu, ktorým som začal a ktorým sa blížim k záveru, je poznámka týkajúca sa účinnosti zákona. Zoberte si, prosím, spoločnú správu a nalistujte si bod 32. Výbor pre verejnú správu, územnú samosprávu a národnosti, ktorého predsedom je pán poslanec Rea, schválil právoplatne, zrejme väčšinou poslancov, návrh, aby tento zákon nadobudol účinnosť 1. januára 1997. Je to triezvy, rozumný návrh, ktorý sme sa snažili presadiť aj v predošlom zákone. Zrejme sa pri tom výbor riadil aspoň čiastočne nejakými kritériami a rozmýšľaním, odkedy by celý tento projekt mal vstúpiť do účinnosti, personálnymi, materiálnymi, finančnými dôvodmi. Je to tu, prosím, napísané. Nevymyslel som si to ja, odhlasoval to zrejme pán poslanec Rea a ďalší vládni poslanci, lebo v tomto výbore majú väčšinu. Dnes prišli do parlamentu a z akýchsi dôvodov, zrejme vyšších, ako sú oni a ich vlastné rozhodovanie, boli donútení urobiť jedno divadlo a schváliť absurdnú situáciu, že reforma sa má spustiť dňom vyhlásenia. Dňom, keď čosi vyjde v Zbierke zákonov, to znamená úplne náhodne, a zrejme odvtedy sa spustí aj tento zákon. Pán spravodajca sľúbil, že k tomu prednesie pozmeňujúci návrh, ale to už nemôže byť nič iné, len to, čo ste urobili predtým. V tom je tá absurdita a nelogickosť celého tohto postupu, že ktosi tu tlačí, aby to bolo takpovediac zajtra, bez toho, aby sa vzali do úvahy kritériá a rozpočtové pravidlá. Absolútne nič neplatí. Platí tu vôľa niekoho vyššieho, kto sa snaží pretlačiť, aby sa reforma začala čím skôr. Ak máte pocit, že je to všetko správne, lúčim sa s vami s pozdravom "Zbohom, zdravý rozum".</seg>
            </u>
            <kinesic type="applause">
               <desc>Potlesk.</desc>
            </kinesic>
            <u xml:id="ParlaMint-SK_1996-06-19-t1m16.u1220" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1220.p1">Ďakujem. Slovo má pani poslankyňa Aibeková, nech sa páči. Faktickú poznámku má pán poslanec Cuper. Prepáčte, pani poslankyňa. Nech sa páči.</seg>
            </u>
            <u xml:id="ParlaMint-SK_1996-06-19-t1m16.u1221" who="#JánCuper.1946" ana="#regular">
               <seg xml:id="ParlaMint-SK_1996-06-19-t1m16.u1221.p1">Chcem sa poďakovať pánu poslancovi Ftáčnikovi, že ma zasa konečne pobavil. Už som si myslel, že bude len vecný, stručný, matematicky racionálny, a on sa tu zahral aj na starostlivého otecka, aj sa postaral o Združenie robotníkov Slovenska, aby ich napomenul, aby boli opatrní, ako milé deti. A čo keď náhodou vyhrá budúce voľby SDĽ a bude mať takého slabšieho partnera? Kto sa bude starať zasa o neho, keď bude mať 8 prednostov krajských úradov? Ďakujem.</seg>
            </u>
            <u xml:id="ParlaMint-SK_1996-06-19-t1m16.u1222" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1222.p1">Ďakujem. Pani poslankyňa Belohorská - faktická poznámka.</seg>
            </u>
            <u xml:id="ParlaMint-SK_1996-06-19-t1m16.u1223" who="#IrenaBelohorská.1948" ana="#regular">
               <seg xml:id="ParlaMint-SK_1996-06-19-t1m16.u1223.p1">Ďakujem pekne. Ozaj sa budem snažiť byť veľmi stručná. Trošku sa ma skutočne dotklo, že pán poslanec, od ktorého som aj ja očakávala vyslovene argumentáciu a konštruktívnosť, skĺzne do úplne zbytočných detských prekáračiek a prirovnala by som to možno dokonca aj k urážkam. Nemám pocit, že by som prišla o zdravý rozum, ale poznám systém riadenia a dopriala by som tiež našim ministrom, aby sa mohli rozhodovať tak ako ministri v jednej našej dosť blízkej krajine, tu v Európe, kde minister rozmýšľal, či zoberie post, ktorý mu bol ponúkaný, pokiaľ mu boli schopní zabezpečiť, že nebude robiť denne viac ako 6-7 hodín. A tento systém delenej právomoci slúži práve na to. Je nelogické, aby napríklad minister zdravotníctva riadil 310 nemocníc na Slovensku, keď sú alebo boli v minulosti kraje, ktoré si tieto veci riešili. On má riešiť stratégiu a globálne veci. A druhá vec, vyslovene sa ma dotklo, že pán poslanec Ftáčnik nepostrehol, že je ministerstvo práce, sociálnych vecí a rodiny, a rodiny, znovu hovorím, lebo detské domovy sú vlastne náhradnými rodinami, a nie školskými zariadeniami. A ak hovorí o školských pracovníkoch, ktorí deti vyučujú v bežnom procese, tak sú to ľudia, ktorí tam môžu pracovať aj naďalej. Hovorím to skutočne bez toho, aby som sa tu prekárala, či som stratila zdravý rozum, alebo nie. Ale raz je to už tak, pán poslanec Ftáčnik, že sme vyhrali voľby a zodpovedáme svojim voličom aj za to, ako budú tieto inštitúcie fungovať. Čiže o dobe účinnosti istého zákona hovoríme aj preto, aby tu nenastalo interegnum. A myslela som si, že ste to postrehli. Ďakujem.</seg>
            </u>
            <u xml:id="ParlaMint-SK_1996-06-19-t1m16.u1224" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1224.p1">Ďakujem. Pán poslanec Vanko - faktická poznámka.</seg>
            </u>
            <u xml:id="ParlaMint-SK_1996-06-19-t1m16.u1225" who="Vanko, M." ana="#regular">
               <seg xml:id="ParlaMint-SK_1996-06-19-t1m16.u1225.p1">Ďakujem za slovo. Chcel by som veľmi stručne reagovať. Vôbec to teraz nemyslím osobne alebo ako nejaký protiútok a podobne, ale zazneli tu obavy, či bude možné rozbehnúť činnosť verejnej správy, hlavne v oblasti štátnej správy v danom termíne, či to nie je skoro, neskoro, alebo skôr sa hovorilo, či sa zvládne tento prechod alebo táto zmena v štátnej správe. Môžem vám povedať z vlastných tvrdých skúseností, áno, prejde to rýchlo a dobre. Sú na to dve záruky. Prvá záruka je, že na ministerstve vnútra na odbore verejnej správy sú natoľko vytrénovaní, vypracovaní pracovníci, že sú schopní zareagovať aj na mimoriadne zmeny a mimoriadne rýchlo vedia spraviť, zariadiť potrebné opatrenia. Druhý dôvod, pre ktorý som optimista, je ten, že poznám pracovníkov štátnej správy, poznám, čo sme museli preskákať. Nie je to vôbec nič nové. Nechcem vás zamestnávať svojimi osobnými vecami, ale predsa vám len poviem jednu skúsenosť. Keď som nastupoval v roku 1991 ako prednosta obvodného úradu, 20. januára som dostal do ruky menovací dekrét a 25 pečiatok. To bolo všetko, čím bol Obvodný úrad v Púchove. V januári sme si požičali miestnosť, požičali písací stroj, vo februári sme začínali pracovať, boľavo prijímali pracovníkov, v marci sme vykonávali minimálne na 70 % túto činnosť. A zvládli to pracovníci štátnej správy. Ďakujem pekne.</seg>
            </u>
            <kinesic type="applause">
               <desc>Potlesk.</desc>
            </kinesic>
            <u xml:id="ParlaMint-SK_1996-06-19-t1m16.u1226" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1226.p1">Ďakujem pekne. Slovo má pani poslankyňa Aibeková.</seg>
            </u>
            <u xml:id="ParlaMint-SK_1996-06-19-t1m16.u1227" who="#MartaAibeková.1947" ana="#regular">
               <seg xml:id="ParlaMint-SK_1996-06-19-t1m16.u1227.p1">Vážený pán predsedajúci, vážení členovia vlády, vážené dámy, vážení páni, budem veľmi stručná. Chcem sa dotknúť iba spoločnej správy a navrhovaného hlasovania, tak ako ho odôvodnil pán spoločný spravodajca. Nakoľko odporúčal, aby nebol prijatý bod 32 spoločnej správy, t. j. účinnosť zákona od 1. januára 1997, a zároveň neodporúčal prijatie bodu 30, žiadam, aby bod 30 bol vyňatý na samostatné hlasovanie a aby sa o ňom hlasovalo kladne z toho dôvodu, že detské domovy a dojčenské ústavy sú navrhované, aby od 1. 1. prešli pod kompetenciu ministerstva práce, sociálnych vecí a rodiny, a práve na to prechodné obdobie je potrebné, aby bol prijatý bod 30. Nebudem ho čítať, keď si ho podrobne prečítate, zistíte, prečo dávam tento návrh. A na záver iba veľmi stručne pánu poslancovi Ftáčnikovi, ktorý sa práve dotkol problematiky detských domovov. Je mi ľúto, že diskutuje a že nepočúval ani argumenty pani poslankyne Belohorskej a nemá ani teraz záujem vypočuť si názor niekoho iného. Nepochybujem o tom, že si veľmi podrobne prečítal znenie § 74a, kde sa veľmi jasne hovorí, čo sú detské domovy, a že tam majú byť umiestnené deti od 0 do 18 alebo až do 25 rokov. A naozaj majú plniť funkciu náhradnej rodiny, keďže tieto deti buď nemajú vôbec rodičov, alebo jednoducho rodičia o ne nemajú záujem. Myslím si, že toto presunutie bude v prospech detí a jedným z dôvodov môže byť aj to, že pracovníci tam nakoniec zostanú. Čiže svoju odbornosť nestratia, budú ju rovnako využívať pre tie isté deti, ktoré tam boli a budú. Myslím si, že jedna argumentácia hovorí aj za to, že detské domovy mali problémy, ako viete, s financiami. A chvalabohu, v rezorte ministerstva práce, sociálnych vecí a rodiny všetky zariadenia, ktoré patria do kompetencie toho rezortu, nikdy finančné problémy nemali. Tak dúfam, že to tak bude aj po prijatí tohto návrhu zákona. Ďakujem vám za pozornosť.</seg>
            </u>
            <u xml:id="ParlaMint-SK_1996-06-19-t1m16.u1228" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1228.p1">Ďakujem pekne. O slovo ešte s návrhom sa prihlásil pán spoločný spravodajca. Pán poslanec Harach - faktická poznámka.</seg>
            </u>
            <u xml:id="ParlaMint-SK_1996-06-19-t1m16.u1229" who="#ĽubomírHarach.1953" ana="#regular">
               <seg xml:id="ParlaMint-SK_1996-06-19-t1m16.u1229.p1">Ďakujem pekne. Budem veľmi stručný. Veľmi si vážim šarmantnú kolegyňu pani Aibekovú, ale úplne ma zarazila argumentácia, že ak čosi presunieme z jedného rezortu do druhého, tak to nebude mať finančné problémy. Vážení, kde to sme? Kam sme sa dostali? Kam sme sa dostali? V rezorte školstva na to nie sú finančné prostriedky, tak to dajme do rezortu práce, sociálnych vecí a rodiny. Navrhoval by som, čo keby sme tam tak presunuli aj vysoké školy, keď majú dostatok financií v tomto rezorte. Prosím vás, takto sa pripravoval celý tento zákon, na základe takýchto argumentov. Ďakujem.</seg>
            </u>
            <u xml:id="ParlaMint-SK_1996-06-19-t1m16.u1230" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1230.p1">Ďakujem. Pán poslanec Kováč - faktická poznámka.</seg>
            </u>
            <u xml:id="ParlaMint-SK_1996-06-19-t1m16.u1231" who="#RomanKováč.1940" ana="#regular">
               <seg xml:id="ParlaMint-SK_1996-06-19-t1m16.u1231.p1">Len na dokreslenie by som chcel upozorniť svoju ctenú kolegyňu, keď hovorila, že nie sú ekonomické problémy v zariadeniach ministerstva práce a sociálnych vecí. Sú tam absolútne najnižšie priemerné mzdy z celej štátnej sféry. Pracovníčky, ktoré sa starajú o imobilných pacientov, majú 4 300 alebo 4 400 korún. A to vieme všetci. Aj vo výbore sme proti tomu protestovali. Tak ak chceme toto spraviť detským domovom, tak im blahoželám.</seg>
            </u>
            <u xml:id="ParlaMint-SK_1996-06-19-t1m16.u1232" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1232.p1">Ďakujem. Pani poslankyňa Aibeková - faktická poznámka.</seg>
            </u>
            <u xml:id="ParlaMint-SK_1996-06-19-t1m16.u1233" who="#MartaAibeková.1947" ana="#regular">
               <seg xml:id="ParlaMint-SK_1996-06-19-t1m16.u1233.p1">Ďakujem veľmi pekne. Vážení kolegovia, keby ste ma boli počúvali pozorne, povedala som, že dúfam, že nebudú mať finančné problémy. Argumenty za tento presun by som tu mohla hovoriť veľmi dlho, ale nemám vo zvyku zdržiavať ctenú snemovňu takýmito rôznymi úvahami. Bol to len jeden kratučký názor. Kladiem na prvé miesto to, že naozaj si myslím, že nie sú tam len školopovinné deti a že detské domovy majú byť naozaj náhradným domovom a dúfam, že postupne budú, lebo dnes to tak nie je. A o otázkach miezd, samozrejme, aj to veľmi dobre viem. Takže, ak máte záujem, páni, môžeme o tom diskutovať hodiny, ale nie tu a zdržiavať ostatných kolegov. Ďakujem vám.</seg>
            </u>
            <u xml:id="ParlaMint-SK_1996-06-19-t1m16.u1234" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1234.p1">Ďakujem. Pán poslanec Šagát - faktická poznámka.</seg>
            </u>
            <u xml:id="ParlaMint-SK_1996-06-19-t1m16.u1235" who="#TiborŠagát.1942" ana="#regular">
               <seg xml:id="ParlaMint-SK_1996-06-19-t1m16.u1235.p1">Ďakujem za slovo, pán predsedajúci. Myslím si, že je tu priestor na diskusiu, pani doktorka Aibeková. Chcem sa opýtať, keď navrhujete presun detských domovov do sociálneho rezortu, či predkladateľ vyčíslil, koľko detí je tam zo zdravotnej indikácie a ako sa budú deliť o kompetencie zdravotníci so sociálnymi pracovníkmi. Ak to máme, prosím, ale podľa tej definície pani doktorka Aibeková prečítala, že sú tam deti od 0 do 18 rokov. To je moja prvá otázka. A druhú chcem položiť pani doktorke Belohorskej. Stotožnili ste sa vnútorne s tým, že vlastne v organizácii zdravotníctva <vocal type="noise"><desc>i keď súhlasím, že nie je dobrá situácia, keďže ministerstvo riadi celé zdravotníctvo</desc></vocal> prechod na starý model, čo tu bol, sa vlastne obnovuje. Myslíte si, že to je správne? Vyhliadky transformácie v rezorte zdravotníctva boli úplne iné, nechcem vám ich pripomínať, možno si spomeniete na názory v tých rokoch, keď sa tvorila transformácia, aké by malo byť riadenie nemocníc, ako by sa mali deliť. Toto je návrat k bývalým odborom zdravotníctva. Myslím si, že by ste mohli povedať svoj názor. Budem si ho pamätať. Ďakujem pekne.</seg>
            </u>
            <u xml:id="ParlaMint-SK_1996-06-19-t1m16.u1236" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1236.p1">Ďakujem pekne. Pán poslanec Šimko - faktická poznámka.</seg>
            </u>
            <u xml:id="ParlaMint-SK_1996-06-19-t1m16.u1237" who="#IvanŠimko.1955" ana="#regular">
               <seg xml:id="ParlaMint-SK_1996-06-19-t1m16.u1237.p1">Ďakujem, pán podpredseda. Musím povedať, že celkom pozorne počúvam túto diskusiu a zaujala ma, ale nie je to moja parketa, preto by som celkom rád počul argumenty, o ktorých ste hovorili, pani Aibeková. Zatiaľ som z vašej strany od vašej kolegyne Belohorskej počul iba jeden presvedčivý argument a ten, musím uznať, presvedčivý je - že ste vyhrali voľby.</seg>
            </u>
            <u xml:id="ParlaMint-SK_1996-06-19-t1m16.u1238" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1238.p1">Ďakujem. Pani poslankyňa Aibeková - faktická poznámka.</seg>
            </u>
            <u xml:id="ParlaMint-SK_1996-06-19-t1m16.u1239" who="#MartaAibeková.1947" ana="#regular">
               <seg xml:id="ParlaMint-SK_1996-06-19-t1m16.u1239.p1">Prepáčte, naozaj tu nebudem hovoriť všetky argumenty. Pán poslanec Ftáčnik povedal svoj názor, ja som tiež povedala svoj názor, ktorý mám právo povedať, tak to takto, prosím, berte. Nikdy som vám neupierala právo povedať v tomto parlamente svoj názor, tak ho neupierajte ani mne.</seg>
            </u>
            <u xml:id="ParlaMint-SK_1996-06-19-t1m16.u1240" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1240.p1">Ďakujem. Vážené kolegyne a kolegovia... <vocal type="noise"><desc>Hlasy z pléna.</desc></vocal> Neúnavný pán poslanec Šagát - faktická poznámka.</seg>
            </u>
            <u xml:id="ParlaMint-SK_1996-06-19-t1m16.u1241" who="#TiborŠagát.1942" ana="#regular">
               <seg xml:id="ParlaMint-SK_1996-06-19-t1m16.u1241.p1">Pán predsedajúci, som v absolútne dobrej kondícii psychickej, fyzickej, prišiel som sem rokovať, a nie počúvať. Chcem rokovať o nejakom probléme a chcem len povedať pani doktorke Aibekovej, ktorú si vážim, že okrem názoru treba vysloviť aj argumenty, prečo ten názor sa tu prezentuje a prečo chcete, aby sme si ho eventuálne osvojili, lebo to by malo byť účelom. Takže s takouto argumentáciou by sme mali prichádzať. Ďakujem za pozornosť.</seg>
            </u>
            <u xml:id="ParlaMint-SK_1996-06-19-t1m16.u1242" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1242.p1">Vážené kolegyne a kolegovia, je tu ešte požiadavka ministerky na vystúpenie. V zmysle rokovacieho poriadku má prednosť. Prosím pána spoločného spravodajcu, aby to zobral do ohľadu. Nech sa páči, pani ministerka. Ministerka práce, sociálnych vecí a rodiny SR O. Keltošová: Ďakujem za slovo, vážený pán predsedajúci. Vrátim sa k meritu veci. Myslím si, že pán poslanec Ftáčnik tlmočil názor riaditeľov detských domovov, ich obavy chápem najmä pokiaľ ide o ich platové zaradenie, prípadne iné pohyblivé zložky platu, nazvime to tak. Chcela by som vás však upozorniť, že na strane 56 v časti XXIII v § 4, ktorý znie "Pôsobnosť orgánov štátnej správy v školstve" - a myslím, že tam smerovala otázka pána poslanca Ftáčnika - naozaj si ministerstvo práce, sociálnych vecí a rodiny nenárokuje na detské domovy, ktoré plnia aj inú úlohu ako úlohu náhradnej rodinnej výchovy. Takže v § 4 zostávajú v pôsobnosti orgánov štátnej správy v školstve ako b) špeciálne školy, ako c) špeciálne materské školy, čo sú materské školy pre mentálne, zmyslovo alebo telesne postihnuté deti a ako d) špeciálne výchovné zariadenia, a to sú detské domovy, o ktorých chcem hovoriť. To sú detské domovy, ktorých prevažná časť funkcie je v reedukačnej činnosti, čiže zostávajú pod gesciou školstva. Je to na strane 56: reedukačné detské domovy, reedukačné domovy pre mládež, diagnostické centrá, liečebno-výchovné sanatóriá. Ak hovoríme o presune určitých pôsobností na náš rezort, ide nám v prvom rade o dojčenské ústavy, ktoré, pán poslanec Šagát, ako lekár musíte uznať, že to nie sú zdravotnícke zariadenia v tom typickom zmysle slova, pretože deti od 0 do 3 rokov sú zdravé. A neviem, prečo by mali byť v zdravotníckych zariadeniach. Je to tak, podľa dnešného právneho stavu je to tak. A od 3 do 18 rokov sú detské domovy rôzneho typu, ktoré sme, samozrejme, špecifikovali, kde je prevaha na reedukačnej, čiže prevýchovnej činnosti, preložme to do slovenčiny, a kde žijú deti, ktoré sú z neúplných rodín, kde vlastne majú už dnes nárok na náhradnú rodinnú starostlivosť. Takže neberieme všetky detské domovy, len tie, kde žijú zdravé deti, či od 0 do 3, alebo od 3 do 18. A ďalší dôvod, prečo sme pristúpili k tomuto návrhu, bol ten, že pripravujeme v súčinnosti s ministerstvom spravodlivosti nový zákon o rodine. Viackrát som už aj na tejto pôde hovorila o pripravovaných zmenách, najmä pokiaľ ide o predadoptívnu starostlivosť, o pestúnsku starostlivosť, o spôsob vyberania pestúnov alebo náhradných rodičov, a myslím si, keď pripravujeme zákon, máme právo na to, aby sme ho mohli potom aj realizovať. Znovu opakujem, že na strane 56 sú vyčíslené detské domovy - typy, ktoré zostávajú v gescii školstva, ale dojčenské ústavy od 0 do troch rokov a ďalej zariadenia od 3 do 18 rokov, okrem reedukačných, diagnostických a ďalších, ktoré sú tam taxatívne vymenované, preberáme do našej gescie. Potom totiž preberáme deti vo veku 18 rokov, ktoré vychádzajú z týchto zariadení, pre ktorých často nemáme nielen prácu, ale ani riešenie ich ubytovania, a myslíme si, že by bolo dobré zachovať určitú kontinuitu od narodenia až po vek, ktorý navrhujeme predĺžiť z 18 rokov na 25 rokov veku, aby tieto deti mohli zostať, pokiaľ sa neosamostatnia, minimálne do 25. roku veku. To je všetko z mojej strany. A pokiaľ ide o počty detí, ktoré sú zdravotne postihnuté, už aj dnes ich máme v našich ústavoch sociálnej starostlivosti, náš rezort ich má a môžem vám povedať, že momentálne podľa našich informácií ide asi o 4 600 detí zdravotne postihnutých. Ústavy riadi ministerstvo práce, sociálnych vecí a rodiny. To je všetko. Ďakujem.</seg>
            </u>
            <kinesic type="applause">
               <desc>Potlesk.</desc>
            </kinesic>
            <u xml:id="ParlaMint-SK_1996-06-19-t1m16.u1243" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1243.p1">Ďakujem pekne pani ministerke. O slovo sa prihlásil pán podpredseda Národnej rady. V zmysle rokovacieho poriadku má prednostné právo, nech sa páči.</seg>
            </u>
            <u xml:id="ParlaMint-SK_1996-06-19-t1m16.u1244" who="#JánĽupták.1946" ana="#regular">
               <seg xml:id="ParlaMint-SK_1996-06-19-t1m16.u1244.p1">Vážený pán predsedajúci, vážené dámy, vážení páni, v § 4 Pôsobnosť orgánov štátnej správy v školstve písm. a) znie takto: "stredné školy a stredné odborné učilištia". Žiadam vyňať "a stredné odborné učilištia", aby tieto učilištia ostali pod rezortmi. Dávam takýto pozmeňujúci návrh.</seg>
            </u>
            <u xml:id="ParlaMint-SK_1996-06-19-t1m16.u1245" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1245.p1">Ďakujem pekne. Slovo má ešte pán spoločný spravodajca. Nech sa páči, aby sme mohli uzavrieť rozpravu.</seg>
            </u>
            <u xml:id="ParlaMint-SK_1996-06-19-t1m16.u1246" who="#JozefRea.1948" ana="#regular">
               <seg xml:id="ParlaMint-SK_1996-06-19-t1m16.u1246.p1">Ďakujem pekne. Svoje vystúpenie musím skrátiť. Napriek niektorým názorom, ktoré odsudzujú prípravu tejto novej normy v zákone, ktorá robí ďalší krok v reforme verejnej správy, ja ju považujem za potrebnú, dobrú a prosím Národnú radu, aby ju podporila. Vo svojom pozmeňujúcom návrhu v spoločnej správe článok XXX navrhujem v tomto znení: "Tento zákon nadobúda účinnosť dňom vyhlásenia." Dovoľte, aby som v rýchlosti predniesol ešte ďalší pozmeňujúci návrh týkajúci sa zákona, ktorý sme schválili tento rok, a to ochrana štátneho tajomstva. Aby nemusel tento zákon zachytávať aj prostriedky z niektorých krajských úradov, čím by sme v štátnom tajomstve, v jeho režime mali veľmi veľký úhrn štátneho rozpočtu v utajovaných skutočnostiach, dovoľte, aby som predniesol návrh na zmenu. Uvediem ho v celom článku XXX <note>po prečíslovaní ten článok dostane nové číslo</note>. Bude to: Zákon Národnej rady Slovenskej republiky číslo 100/1996 Z. z. o ochrane štátneho tajomstva, služobného tajomstva, o šifrovej ochrane informácií a o zmene a doplnení Trestného zákona v znení neskorších predpisov sa mení takto: § 2 ods. 3 písm. d) bod 2 vrátane poznámky 1a) pod čiarou znie: "Údaje štátneho rozpočtu vrátane jeho návrhu a údaje o plnení štátneho rozpočtu s výnimkou údajov za hlavné kategórie a kategórie <note>odkaz 1a</note>, a to v rozpočtových kapitolách Ministerstva obrany Slovenskej republiky, Slovenskej informačnej služby, Správy štátnych hmotných rezerv Slovenskej republiky, Ministerstva vnútra Slovenskej republiky týkajúce sa bezpečnostného úseku, Ministerstva spravodlivosti Slovenskej republiky týkajúce sa Zboru väzenskej a justičnej stráže Slovenskej republiky, Ministerstva dopravy, pôšt a telekomunikácií Slovenskej republiky týkajúce sa železničného vojska Slovenskej republiky a Železničnej polície Slovenskej republiky, ako aj údaje rozpočtových kapitol štátneho rozpočtu v prípade vyhlásenia brannej pohotovosti štátu a údaje vojnového rozpočtového výhľadu." Poznámka pod čiarou, odkaz 1a), ako som uviedol, znie: "§ 1 ods. 1 písm. c) výnosu Ministerstva financií Slovenskej republiky z 21. decembra 1995 číslo 41/985/1995 Z. z. o rozpočtovej klasifikácii, oznámený pod číslom 15/1996 Z. z." Pôvodný článok XXX bude upravený na článok XXXI. Neviem, či mám už pre krátkosť času uviesť odôvodnenie. A ďalej navrhujem, aby v § 6 článku I tohto zákona, ktorý prerokúvame, bol doplnený nový odsek 5 tohto znenia: "Prednosta krajského úradu môže rozhodnúť, že v rámci kraja bude vykonávať jeden okresný úrad agendu za niekoľko okresných úradov." Tento návrh má krátke odôvodnenie. Vyplýva z možnosti racionálnejšieho vykonávania štátnej správy v tých okresoch, kde nie je potrebné vytvoriť personálne štruktúry, ak by sa v týchto okresoch štátna správa v určitej oblasti nevykonávala. Sú to napríklad okresné úrady v Bratislave, kde sme zriadili 5, a v Košiciach, kde sme zriadili 4. Ďakujem za pozornosť a je mi skutočne ľúto, že som nemohol predniesť svoj celý pozmeňujúci návrh.</seg>
            </u>
            <u xml:id="ParlaMint-SK_1996-06-19-t1m16.u1247" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1247.p1">Ďakujem. Vážené kolegyne a kolegovia, vyčerpali sme prihlášky do rozpravy, ale máme tu ešte dve faktické poznámky. Uzavrieme rozpravu, ale ešte by som rád nechal priestor na tieto dve faktické poznámky. Pán poslanec Harach, nech sa páči.</seg>
            </u>
            <u xml:id="ParlaMint-SK_1996-06-19-t1m16.u1248" who="#ĽubomírHarach.1953" ana="#regular">
               <seg xml:id="ParlaMint-SK_1996-06-19-t1m16.u1248.p1">Ďakujem pekne za slovo. Celkom som nerozumel návrhu alebo som dobre nezachytil návrh, ktorý mal pán podpredseda Ľupták. Ale ak som dobre pochopil, asi o čo ide, odhadujem, že chcete vyňať stredné odborné učilištia a ponechať ich tak, ako sú teraz. Áno?</seg>
            </u>
            <u xml:id="ParlaMint-SK_1996-06-19-t1m16.u1249" who="#JánĽupták.1946" ana="#regular">
               <seg xml:id="ParlaMint-SK_1996-06-19-t1m16.u1249.p1">Áno.</seg>
            </u>
            <u xml:id="ParlaMint-SK_1996-06-19-t1m16.u1250" who="#ĽubomírHarach.1953" ana="#regular">
               <seg xml:id="ParlaMint-SK_1996-06-19-t1m16.u1250.p1">Vážené dámy, vážení páni, už neviem, čo sa to vlastne ide diať so strednými odbornými učilišťami, kam ich ideme posúvať. Odznievajú tu také zaujímavé návrhy od vašich priateľov zozadu, keď komentujú názory predstaviteľov Združenia robotníkov Slovenska, je to veľmi zaujímavé a hovoria, že to budeme konzultovať. Dámy a páni, chcete, aby sa tento zákon konzultoval potom, keď sa prijme, ja tomu tak rozumiem. To je veľmi zaujímavá stratégia, s ktorou pracuje súčasná vládna koalícia, najmä Hnutie za demokratické Slovensko, že si navrhne zákony, o ktorých pomaličky s nikým nehovorí, a chce ich konzultovať potom, keď sú tie zákony prijaté. Zaujímavé. Ale vrátim sa k stredným odborným učilištiam.</seg>
            </u>
            <u xml:id="ParlaMint-SK_1996-06-19-t1m16.u1251" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1251.p1">Prosím vás, faktickú poznámku, toto sú komentáre, síce tiež šarmantné, ale...</seg>
            </u>
            <u xml:id="ParlaMint-SK_1996-06-19-t1m16.u1252" who="#ĽubomírHarach.1953" ana="#regular">
               <seg xml:id="ParlaMint-SK_1996-06-19-t1m16.u1252.p1">Prosil by som, pán podpredseda, keby ste nepočítali čas, v ktorom do toho vstupujete, aby som mohol voľne hovoriť. A prosím neprerušujte ma.</seg>
            </u>
            <u xml:id="ParlaMint-SK_1996-06-19-t1m16.u1253" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1253.p1">Už som ho odrátal.</seg>
            </u>
            <u xml:id="ParlaMint-SK_1996-06-19-t1m16.u1254" who="#ĽubomírHarach.1953" ana="#regular">
               <seg xml:id="ParlaMint-SK_1996-06-19-t1m16.u1254.p1">Ďakujem veľmi pekne, ja si to stopnem. Pán podpredseda Ľupták, celkom seriózne chcem upozorniť na to, že problém stredných odborných učilíšť je oveľa vážnejší ako to, či ich teraz vyjmete, alebo nie. Ten problém spočíva v tom, že nie je jasné, čo je, čo má byť do budúcnosti obsahom vzdelávania na stredných odborných učilištiach, ako sa bude realizovať a organizovať toto vzdelávanie. Sú to tri skupiny problémov, ktoré sú spoločné stredným odborným učilištiam, stredným odborným školám i gymnáziám. Ak vyjmete stredné odborné učilištia z tejto skupiny, tým nechcem povedať, že to, čo navrhujete v tejto integrácii, je správne, to nie je dobré riešenie, ale keď ešte navyše vyjmete stredné odborné učilištia, tak ich dostanete na platformu, keď tieto prúdy štandardizácie, normatívov financovania, ktoré sú koordinované, pôjdu mimo. Stredným odborným učilištiam sa tým ublíži. Opakujem, vidím za tým záujmy privatizačných lobby, pretože by veľmi radi sprivatizovali prevádzky, ktoré sú v stredných odborných učilištiach, a na to si "sakramentsky" posvietime. Možno teraz nie, ale potom, keď sa to bude dať, to aj vyriešime. Po prvé, položte si otázku, aké normatívy chcete vidieť v stredných odborných učilištiach. Aké štandardy chcete vidieť v stredných odborných učilištiach? Ako si predstavujete organizáciu riadenia, manažment a podľa mňa koordináciu? Keď si na toto zodpoviete, potom ich vynímajte zo skupiny stredných škôl. Zatiaľ je to veľmi, veľmi chybný krok.</seg>
            </u>
            <u xml:id="ParlaMint-SK_1996-06-19-t1m16.u1255" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1255.p1">Ďakujem. Pán poslanec Ftáčnik - faktická poznámka.</seg>
            </u>
            <u xml:id="ParlaMint-SK_1996-06-19-t1m16.u1256" who="#MilanFtáčnik.1956" ana="#regular">
               <seg xml:id="ParlaMint-SK_1996-06-19-t1m16.u1256.p1">Vážený pán predsedajúci, veľmi sa ospravedlňujem, ale nebude to faktická poznámka, pretože návrh, ktorý predniesol kolega Ľupták, podpredseda Národnej rady, je príliš vážny na to, aby sme ho vybavili trojminútovou poznámkou. Bol prednesený bez argumentov, čiže na prvý pohľad niet s čím polemizovať. Ale chcem vám vysvetliť, čo sa vlastne skrýva za týmto návrhom, a aké sú iné argumenty toho, aby sme do zajtra dobre zvážili, kým sa poradíme v kluboch o jednotlivých pozmeňujúcich návrhoch, či o tom budeme hlasovať. Veľmi ma mrzí, že to bolo prednesené týmto spôsobom bez zdôvodnenia, aby sme vedeli, prečo tento návrh má byť prijatý. Pokúsim sa vám vysvetliť, prečo si myslím, že tento predložený návrh je v rozpore s materiálom, ktorý ohľadne stredných odborných učilíšť schválila vláda Slovenskej republiky v októbri minulého roku. A to je vážna vec. To je koncepcia, ktorú prijala vláda. Čakalo sa na ňu tri roky, prebojúvala sa cez ministrov školstva - jedného, druhého, tretieho a v októbri bola schválená. A myslím si, že to bol pozitívny krok v oblasti stredných odborných učilíšť a v oblasti prípravy mládeže na robotnícke povolania. V tomto materiáli sa hovorí, že perspektívny stav, ku ktorému by sa malo smerovať, sú dve myšlienky, aby sa stredné odborné učilištia stali súčasťou sústavy stredných škôl. To je to, o čom hovoril kolega Harach, aby sme ich nevydeľovali, aby neostali bokom. Po druhé, bola tam predložená predstava a vláda sa s ňou stotožnila, aby cieľovo stav vyzeral tak, že teoretickú prípravu na stredných odborných učilištiach bude zabezpečovať školstvo, teda to, ktoré zabezpečuje vzdelávanie aj na ostatných typoch stredných škôl, a praktickú prípravu nebudú mať na svojich pleciach rezorty, ale budú ich zabezpečovať zamestnávateľské zväzy, teda tí, ktorí konkrétne pracujú, pre potreby ktorých sa pripravujú učni, pretože k nim chcú nastúpiť pracovať. Je to samozrejme stav, na ktorý treba vytvoriť isté podmienky a zainteresovať podnikateľskú sféru. Ale týmto to vlastne nabúravame. Rád by som vám vysvetlil, že stav, ktorý navrhuje pán podpredseda Ľupták, kopíruje situáciu z roku 1990. Vtedy Federálne zhromaždenie prijalo zákon, ktorým zobralo od štátnych podnikov učilištia a priradilo ich pod rezorty. Bol to pozitívny krok, pretože vtedy, v čase nabiehajúcej transformácie, v čase nedostatku peňazí, by učilištia boli zahynuli. Postupne sa ukázalo, že štát prebral na svoje plecia financovanie žiakov, dnes máme väčšinu štátnych žiakov, málokto sa pripravuje pre konkrétnu organizáciu, to znamená, že sú to štátni žiaci a je to kryté cez jednotlivé rezorty. Áno, rezorty vstupujú a zrejme by aj mali vstupovať do zabezpečovania praktickej prípravy. Mali by vstupovať, pretože ešte množstvo podnikov je štátnych, sú tam konkrétne väzby, je tam konkrétna skúsenosť. Ale nie zakonzervovať stav, že to večne bude takto, že ochrana nad strednými odbornými učilišťami by mala trvať večne, a teda nemali by sa stať normálnou súčasťou stredoškolského vzdelávania. Veď to sú tiež dôležití pracovníci, ktorí sa pripravujú na konkrétne povolanie, viacerí s maturitou, teda sú tam učebné odbory, ktoré tento štát jednoducho potrebuje. Prečo by sme ich mali vydeľovať a zavesiť ich na jednotlivé rezorty, prečo by sa nemali stať súčasťou riadenia školstva na príslušnom krajskom úrade na odbore školstva? O tomto je tento návrh a prosím, aby ste zvážili vládny návrh, ktorému som sa snažil v tejto veci priniesť konkrétne argumenty skutočne len z vecného hľadiska, lebo si myslím, že to potrebuje vecné posúdenie. Ďakujem vám za vašu pozornosť.</seg>
            </u>
            <kinesic type="applause">
               <desc>Potlesk.</desc>
            </kinesic>
            <u xml:id="ParlaMint-SK_1996-06-19-t1m16.u1257" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1257.p1">Ďakujem. Pán poslanec Bajan - faktická poznámka.</seg>
            </u>
            <u xml:id="ParlaMint-SK_1996-06-19-t1m16.u1258" who="#VladimírBajan.1960" ana="#regular">
               <seg xml:id="ParlaMint-SK_1996-06-19-t1m16.u1258.p1">Naozaj len veľmi krátko, lebo som vo veľmi ťažkej pozícii, pretože mám podobný názor ako kolega Harach a kolega Ftáčnik a bude to možno zvrátenosť, keď budeme podporovať pôvodný vládny návrh v tejto oblasti. Takže, aby sme tomu veľmi nepoškodili, naozaj odporúčam, aby sme veľmi dobre zvážili, čo nastane, pretože ak schválime pôvodný vládny návrh, je to, povedzme, menšie zlo v tejto oblasti.</seg>
            </u>
            <u xml:id="ParlaMint-SK_1996-06-19-t1m16.u1259" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1259.p1">Pán poslanec Klein - faktická poznámka.</seg>
            </u>
            <u xml:id="ParlaMint-SK_1996-06-19-t1m16.u1260" who="#JozefKlein.1943" ana="#regular">
               <seg xml:id="ParlaMint-SK_1996-06-19-t1m16.u1260.p1">Ďakujem za slovo. Pán predsedajúci, vážený pán predseda, vážení páni ministri, kolegyne, kolegovia, chcem podporiť pozmeňujúci návrh pána poslanca Novotného a som za ponechanie organizácií štátnej veterinárnej správy v špecializovanej štátnej správe. Odôvodňujem to tým, že v poslednom čase vznikol veľký počet podnikateľských subjektov poľnohospodárskej prvovýroby a veterinári tam majú svoje oprávnenie. Ďakujem.</seg>
            </u>
            <u xml:id="ParlaMint-SK_1996-06-19-t1m16.u1261" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1261.p1">Ďakujem. Pán poslanec Cuper - faktická poznámka.</seg>
            </u>
            <u xml:id="ParlaMint-SK_1996-06-19-t1m16.u1262" who="#JánCuper.1946" ana="#regular">
               <seg xml:id="ParlaMint-SK_1996-06-19-t1m16.u1262.p1">Chcel som iba povedať pánu poslancovi Ftáčnikovi, ale aj pánu poslancovi Harachovi, že zabudli vo svojich návrhoch na jednu vec, že učilištia už nevychovávajú svojich učňov pre štátne podniky, ale pre väčšinu súkromných zamestnávateľov, takže treba aj s tým v budúcnosti počítať pri svojich budúcich kalkuláciách, keď budete vládnuť vy v tomto štáte, aby ste to zreformovali v tomto smere. Ďakujem.</seg>
            </u>
            <u xml:id="ParlaMint-SK_1996-06-19-t1m16.u1263" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1263.p1">Pán poslanec Harach - faktická poznámka.</seg>
            </u>
            <u xml:id="ParlaMint-SK_1996-06-19-t1m16.u1264" who="#ĽubomírHarach.1953" ana="#regular">
               <seg xml:id="ParlaMint-SK_1996-06-19-t1m16.u1264.p1">Ďakujem pekne za slovo. Myslím si, že sme na to nezabudli, ani kolega Ftáčnik, ten to dokonca povedal explicitne, môžem to, myslím, za neho povedať, ja určite nie, že pre koho, a vieme veľmi dobre, pán kolega Cuper, pre koho dnes pripravujú stredné odborné učilištia. Dámy a páni, je tu však jedna veľmi vážna vec. Máme sieť stredných škôl ako jednu, povedal by som, inštitucionalizovanú mapu po Slovensku, ktorá nie je efektívna, nie je pružná. Teraz si predstavte, že ju ideme upravovať tak, že zavesíme na N rezortov podmienky, možnosti, čo sa má s touto sieťou robiť. Bude to taký guláš, že sa z toho stredné školstvo nespamätá ani za 20 rokov. Najskôr treba urobiť úpravu tejto siete. Treba ju urobiť pod koordináciou jedného rezortu, pretože to je vec obsahu vzdelávania, štandardizácie vzdelávania. Súhlasím s pánom Ľuptákom v tom a v tom vidím istý pozitívny prvok, že chce, aby do toho vstúpili predstavitelia živnostenských zväzov a podobných inštitúcií. To všetko možno urobiť. Ale musí to mať v tomto transformujúcom období jedného koordinátora. Ak to zostane pod rezortmi, to sa nebude dať dosiahnuť. V tom je vážnosť tohto problému. Mal by som taký návrh, možno pán Ľupták zváži, ale keby stiahol svoj návrh, skúsme si prediskutovať, čo by sa v tom dalo urobiť, a nájsť nejaké pozitívne východisko. Ďakujem.</seg>
            </u>
            <u xml:id="ParlaMint-SK_1996-06-19-t1m16.u1265" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1265.p1">Ďakujem. Pán poslanec Šagát - faktická poznámka.</seg>
            </u>
            <u xml:id="ParlaMint-SK_1996-06-19-t1m16.u1266" who="#TiborŠagát.1942" ana="#regular">
               <seg xml:id="ParlaMint-SK_1996-06-19-t1m16.u1266.p1">Ďakujem za slovo, pán predsedajúci. Dovoľte, aby som krátko podporil návrh pána poslanca Kleina, aby sme skutočne veľmi starostlivo zvážili to, čo predniesol pán doktor Novotný ohľadne organizácií veterinárnej služby. A chcem povedať, že celý klub DÚ, dúfam, že to v tejto situácii nepoškodí, bude podporovať jeho návrh.</seg>
            </u>
            <u xml:id="ParlaMint-SK_1996-06-19-t1m16.u1267" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1267.p1">Ďakujem. Vážené kolegyne vážení kolegovia, končím rozpravu, uzatváram rozpravu k tomuto bodu. Zároveň vám oznamujem, že budeme pokračovať v zasadaní o 9.00 hodine ráno. Prosím, aby sme sa na to duševne pripravili. Oddýchnite si, všetko dobré. Ôsmy deň rokovania 16. schôdze Národnej rady Slovenskej republiky 4. júla 1996 ____________________________________________________________</seg>
            </u>
            <u xml:id="ParlaMint-SK_1996-06-19-t1m16.u1268" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1268.p1">Vážené panie poslankyne, vážení páni poslanci, pozývam vás do rokovacej miestnosti, aby sme mohli pokračovať v zasadaní. Opakujem, pozývam všetkých poslancov do rokovacej miestnosti. Vážené panie poslankyne, vážení páni poslanci, otváram rokovanie prerušenej 16. schôdze Národnej rady Slovenskej republiky. Panie poslankyne a páni poslanci, prosím, aby sme sa prezentovali stlačením hlasovacieho tlačidla. Prezentovalo sa 85 poslancov. Sme uznášaniaschopní. Včera sme schôdzu prerušili ukončením rozpravy o vládnom návrhu zákona Národnej rady Slovenskej republiky o organizácii miestnej štátnej správy a o zmene a doplnení niektorých zákonov. Pýtam sa, či sa chce v rozprave vyjadriť pán minister Hudek. Áno, nech sa páči, máte slovo.</seg>
            </u>
            <u xml:id="ParlaMint-SK_1996-06-19-t1m16.u1269" who="Hudek, Ľ." ana="#regular">
               <seg xml:id="ParlaMint-SK_1996-06-19-t1m16.u1269.p1">Vážený pán predsedajúci, vážené pani poslankyne, páni poslanci, dovoľte, aby som vám povedal niekoľko slov ešte predtým, ako budem reagovať na niektoré vaše vystúpenia. Reforma miestnej verejnej správy v Slovenskej republike nadväzuje na reformné zmeny uskutočnené v dôsledku spoločensko-politických zmien, ktoré viedli k zmene politického systému Slovenskej republiky v roku 1990. S koncepčnými prácami na reforme miestnej verejnej správy sa začalo v roku 1992 a jej výsledkami boli koncepčné dokumenty, týkajúce sa riešenia problematiky miestnej štátnej správy a územnej samosprávy. Zámery reformy sa teda týkali územného a správneho usporiadania Slovenskej republiky, miestnej štátnej správy, ale i samosprávnych orgánov. V marci 1994 Národná rada Slovenskej republiky prerokovala koncepciu organizácie miestnej a regionálnej verejnej správy, na ktorú nadväzovala pri riešení tejto problematiky...</seg>
            </u>
            <u xml:id="ParlaMint-SK_1996-06-19-t1m16.u1270" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1270.p1">Vážené kolegyne a kolegovia, prosím, venujte pozornosť vystúpeniu ministra.</seg>
            </u>
            <u xml:id="ParlaMint-SK_1996-06-19-t1m16.u1271" who="Hudek, Ľ." ana="#regular">
               <seg xml:id="ParlaMint-SK_1996-06-19-t1m16.u1271.p1">...čo deklarovala aj vo svojom programovom vyhlásení. Ucelený koncepčný návrh reformy verejnej správy Slovenskej republiky bol predmetom posudzovania expertíz skupín Rady Európy v roku 1994 a v roku 1995 a ich odporúčania boli využité v koncepčných materiáloch. Predpoklady na realizáciu reformy miestnej verejnej správy z hľadiska vecného riešenia a časovej postupnosti utvorila už táto vláda v októbri 1995 po prerokovaní návrhu postupu prác na reforme verejnej správy. Tu po prvýkrát vláda prijala v súlade s koncepciou verejnej správy konkrétne postupné kroky a zadania na vypracovanie zákonov týkajúcich sa územného a správneho členenia, organizácie miestnej štátnej správy, vyšších územných samosprávnych celkov, ale aj presun kompetencií z orgánov miestnej štátnej správy na obce. Nemôžem teda súhlasiť s názormi niektorých pánov poslancov, konkrétne pánov Langoša, Bárdosa, Pásztora, ktorí kritizujú, že postup reformy je chaotický a nekoncepčný, že nie sú určené zásady financovania samospráv, prenos kompetencií na samosprávu a že treba podpísať Európsku chartu miestnych samospráv a až potom budú môcť byť prijaté zákony, ktoré riešia otázky reformy verejnej správy. Keby sledovali prijaté uznesenia vlády, tak by takto nemohli hovoriť ani len v náznakoch, veď všetky tieto úlohy sú zapracované v koncepčných materiáloch i s konkrétnymi časovými postupmi. Teraz chcem reagovať na niektoré vystúpenia poslancov. Pán poslanec Novotný - k začleneniu doterajších veterinárnych správ do integrovaných úradov. Veterinárne správy sú typické úrady miestnej štátnej správy, ktorých, podľa môjho názoru, ale aj názoru ministerstva pôdohospodárstva, špecifický charakter nebráni začleneniu do integrovaných úradov. Veterinárne správy doteraz pôsobia v 30 okresoch a rozšírenie na 79 okresov bude naopak prínosom a priblíženie k subjektom ich pôsobenia. Veterinárne odbory budú aj v rámci krajských a okresných úradov samostatnými útvarmi s administratívno-právnou subjektivitou. Aj v nových podmienkach budú vybavené plnými kompetenciami na výkon všetkých úloh, o ktorých hovoril pán poslanec. Predložený zákon nerieši zmenu obsahu činnosti veterinárnych útvarov, ale organizačnú a inštitucionálnu formu ich zabezpečenia. To je, myslím, napriek rešpektovaniu medzinárodných záväzkov a organizácií plne v kompetencii každého štátu. Pán poslanec Pásztor sa vyjadroval k detašovaným pracoviskám v okrese Trebišov. V návrhu projektu krajských a okresných úradov sa uvažuje s detašovanými pracoviskami v mestách Kráľovský Chlmec a Sečovce. Nejde o formálne opatrenie, ale ide o pracoviská, ktoré budú súčasťou okresných úradov a budú vykonávať plnohodnotné služby občanom. Počíta sa najmä s výkonom správy na úseku sociálnej starostlivosti, na úseku stavebného konania a vnútornej správy, teda matrík. K úspore pracovníkov ústredných orgánov, čo sa týka zníženia pracovníkov ústredných orgánov - ministerstvo financií vykonáva v súčasnosti analýzu konkrétnych úspor pracovníkov, ktorá má byť vykonaná a vyčíslená do 15. augusta tohto roku. Vo svojom vystúpení ďalej uviedol, že je potrebné odmietnuť tento zákon až dovtedy, pokiaľ nebudú prijaté zákony týkajúce sa orgánov samosprávy. Harmonogram prác bude pokračovať prípravou druhého stupňa územných samospráv, to je úloha do decembra tohto roku, a potom návrhom zákona o presune kompetencií z orgánov miestnej štátnej správy na samosprávu. Pán poslanec Sopko sa tiež vyjadroval k zriaďovaniu detašovaných pracovísk. Zriadenie detašovaných pracovísk je opatrením, ktorého zámerom je, aby na najfrekventovanejších úsekoch štátnej správy nedošlo k oddialeniu miesta ich zabezpečovania od občanov, resp. obcí. Počíta sa so zriadením 44 detašovaných pracovísk v mestách mimo sídiel okresných úradov. I keď pôjde o funkčne kompetentné pracoviská, z hľadiska personálneho budú vybavené iba nevyhnutným a minimálnym počtom pracovníkov. V prípade presunu príslušných agend na obce nebudú žiadne problémy takéto pracovisko zrušiť, resp. delimitovať na obec vrátane pracovníkov, ktorí túto agendu vykonávajú. Nejde teda o neefektívne a nekoncepčné opatrenie, ale naopak o opatrenie, ktoré plne zodpovedá súčasným potrebám a podmienkam miestnej štátnej správy. Pre informáciu uvádzam, že i v súčasnosti sa zabezpečuje napríklad agenda matrík práve prostredníctvom detašovaných pracovísk obvodných úradov. Treba uviesť, že inštitút detašovaných pracovísk sa používa aj inde, napríklad v iných odvetviach, konkrétne v súdnictve. K správnym agendám. Úloha presunu správnych agend na miestnu štátnu správu je v našej pozornosti a podľa Programového vyhlásenia vlády Slovenskej republiky sa do konca roku 1998 majú vytvoriť podmienky na presun správnych agend vykonávaných Policajným zborom, cestovné doklady, identifikačné karty, vodičské preukazy, evidencia obyvateľstva na miestnu štátnu správu. Na tejto úlohe sa pracuje, ale nie je reálne tento presun vykonať súčasne s mimoriadne zložitými opatreniami pri zriadení krajských a okresných úradov a presun týchto agend sa predpokladá realizovať postupne, až do vytvorených nových integrovaných úradov. O postupe realizácie tejto úlohy sa pripravuje komplexná informácia pre Výbor Národnej rady Slovenskej republiky pre verejnú správu, územnú samosprávu a národnosti. K financovaniu krajských a okresných úradov. Znenie § 4 v článku I nevyžaduje potrebu novely zákona o rozpočtových pravidlách, je potrebné upraviť výnosy ministerstva financií, ktoré sa vykonávajú zákonom Národnej rady číslo 303/1995 Z. z., kde bude potrebné zaviesť nové rozpočtové kapitoly a nové ustanovenia o rozpočtovej klasifikácii. Návrhy ústredných orgánov k štátnemu rozpočtu na rok 1997 sa pripravujú v organizácii a metodike rozpočtu roku 1996. Sú však zabezpečené algoritmy prevodu údajov, ktoré umožňujú vyčleniť z návrhov rezortov sumy, ktoré budú delimitované do rozpočtov nových krajských a okresných úradov. K začleneniu katastrálnych úradov do integrovaných úradov - v tomto prípade platí všetko to, čo som uviedol o začlenení veterinárnych správ. Vážené pani poslankyne, poslanci, reagoval som len na niektoré závažné pripomienky a názory. S viacerými sme súhlasili, tie nájdu svoje vyjadrenie i tu a budú predmetom vášho hlasovania. Tie, ktoré odzneli v rozprave k predloženému vládnemu návrhu zákona, nepovažujem za potrebné robiť zásadné zmeny v zákone, môžem vás však ubezpečiť, že nadobudnutím účinnosti zákona vytvoríme všetky organizačné a technické podmienky na uvedenie nových okresných a krajských úradov do činnosti. Odporúčam preto vládny návrh zákona o organizácii miestnej štátnej správy schváliť.</seg>
            </u>
            <u xml:id="ParlaMint-SK_1996-06-19-t1m16.u1272" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1272.p1">Ďakujem pánu ministrovi Hudekovi. Žiada si záverečné slovo pán spoločný spravodajca výborov?</seg>
            </u>
            <u xml:id="ParlaMint-SK_1996-06-19-t1m16.u1273" who="#JozefRea.1948" ana="#regular">
               <seg xml:id="ParlaMint-SK_1996-06-19-t1m16.u1273.p1">Nie.</seg>
            </u>
            <u xml:id="ParlaMint-SK_1996-06-19-t1m16.u1274" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1274.p1">Keďže nie, pristúpime k hlasovaniu o jednotlivých pozmeňujúcich a doplňujúcich návrhoch.</seg>
            </u>
            <u xml:id="ParlaMint-SK_1996-06-19-t1m16.u1275" who="#JozefRea.1948" ana="#regular">
               <seg xml:id="ParlaMint-SK_1996-06-19-t1m16.u1275.p1">Vážený pán predsedajúci, vážený pán predseda Národnej rady, vážení páni ministri, kolegyne poslankyne, kolegovia poslanci, dovoľte, aby som uvádzal hlasovanie, tak ako bolo v rámci spoločnej správy uvedené pred rozpravou a ako boli pripomienky z rozpravy.</seg>
            </u>
            <u xml:id="ParlaMint-SK_1996-06-19-t1m16.u1276" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1276.p1">Prosím, uvádzajte hlasovanie v zmysle spoločnej správy a výsledkov rozpravy.</seg>
            </u>
            <u xml:id="ParlaMint-SK_1996-06-19-t1m16.u1277" who="#JozefRea.1948" ana="#regular">
               <seg xml:id="ParlaMint-SK_1996-06-19-t1m16.u1277.p1">V rozprave na rozdiel od toho, ako som navrhol ja - hlasovať spoločne o blokoch bodov spoločnej správy s návrhom prijať a nie - bol som upozornený, že pán poslanec Ftáčnik navrhol o bodoch 7 a 8 hlasovať samostatne, pani poslankyňa Aibeková o bode 30 a ja som uviedol bod 6 na samostatné hlasovanie. Takže okrem týchto bodov navrhujem hlasovať o bodoch spoločnej správy spolu, s návrhom schváliť a nie. V prvom rade dovoľte, aby som navrhol, aby sme hlasovali o bodoch 2, 3, 10, 12, 13, 14, 15, 16, 20, 21, 22, 23, 24, 25, 26, 27, 28, 29, 33 a 34 s tým, že navrhujem, aby sme o nich hlasovali spoločne a odporúčam tieto body prijať.</seg>
            </u>
            <u xml:id="ParlaMint-SK_1996-06-19-t1m16.u1278" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1278.p1">Prosím, prezentujme sa a vzápätí hlasujme v podstate o 20 bodoch spoločnej správy od bodu 2 po bod 34. Pán spoločný spravodajca odporúča tieto body prijať en bloc. <note type="narrative">Hlasovanie.</note> Prezentovalo sa 112 poslancov. Za návrh hlasovalo 104 poslancov. Proti návrhu nehlasoval nikto. Hlasovania sa zdržalo 8 poslancov. Konštatujem, že sme 20 bodov spoločnej správy en bloc prijali. Nech sa páči, pokračujte v uvádzaní, pán spoločný spravodajca.</seg>
            </u>
            <u xml:id="ParlaMint-SK_1996-06-19-t1m16.u1279" who="#JozefRea.1948" ana="#regular">
               <seg xml:id="ParlaMint-SK_1996-06-19-t1m16.u1279.p1">Áno, ďakujem pekne. Budem teraz uvádzať body, ktoré odporúčam neprijať a odporúčam o nich hlasovať spoločne. Ide o tieto body: 1, 4, 5, 9, 11, 17, 18, 19, 31 a 32. Tieto body odporúčam neprijať.</seg>
            </u>
            <u xml:id="ParlaMint-SK_1996-06-19-t1m16.u1280" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1280.p1">Prosím, budeme hlasovať o 10 bodoch spoločnej správy od 1 po 32, ktoré pán spoločný spravodajca odporúča en bloc neprijať. <note type="narrative">Hlasovanie.</note> Prezentovalo sa 113 poslancov. Za návrh hlasovalo 13 poslancov. Proti návrhu hlasovalo 80 poslancov. Hlasovania sa zdržalo 19 poslancov. Nehlasoval 1 poslanec. Konštatujem, že sme uvedených 10 bodov spoločnej správy neprijali.</seg>
            </u>
            <u xml:id="ParlaMint-SK_1996-06-19-t1m16.u1281" who="#JozefRea.1948" ana="#regular">
               <seg xml:id="ParlaMint-SK_1996-06-19-t1m16.u1281.p1">Teraz dovoľte, aby som uviedol hlasovanie o návrhoch z rozpravy a body zo spoločnej správy, ktoré jednotliví páni poslanci navrhli na hlasovanie samostatne. Pán poslanec Ftáčnik navrhol vyňať na samostatné hlasovanie body 7 a 8. Uvediem najskôr hlasovanie o bode 7 a odporučím ho neprijať.</seg>
            </u>
            <u xml:id="ParlaMint-SK_1996-06-19-t1m16.u1282" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1282.p1">Prosím, prezentujme sa a vzápätí hlasujme o prvom pozmeňujúcom návrhu pána poslanca Ftáčnika. Pán spoločný spravodajca ho odporúča neprijať. <note type="narrative">Hlasovanie.</note> Prezentovalo sa 114 poslancov. Za návrh hlasovalo 30 poslancov. Proti návrhu hlasovalo 67 poslancov. Hlasovania sa zdržalo 17 poslancov. Konštatujem, že prvý pozmeňujúci návrh pána poslanca Ftáčnika nebol prijatý. Nech sa páči, pán spoločný spravodajca.</seg>
            </u>
            <u xml:id="ParlaMint-SK_1996-06-19-t1m16.u1283" who="#JozefRea.1948" ana="#regular">
               <seg xml:id="ParlaMint-SK_1996-06-19-t1m16.u1283.p1">Aj druhý návrh pána poslanca Ftáčnika bol vyňať na samostatné hlasovanie bod 8 spoločnej správy. Odporúčam tento bod prijať.</seg>
            </u>
            <u xml:id="ParlaMint-SK_1996-06-19-t1m16.u1284" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1284.p1">Prosím, prezentujme sa a vzápätí hlasujme o druhom pozmeňujúcom návrhu pána poslanca Ftáčnika. Pán spoločný spravodajca tento pozmeňujúci návrh navrhuje prijať. <note type="narrative">Hlasovanie.</note> Prezentovalo sa 113 poslancov. Za návrh hlasovalo 109 poslancov. Proti návrhu nehlasoval nikto. Hlasovania sa zdržali 3 poslanci. Nehlasoval 1 poslanec. Konštatujem, že druhý pozmeňujúci návrh pána poslanca Ftáčnika bol prijatý. Nech sa páči, pokračujte v uvádzaní.</seg>
            </u>
            <u xml:id="ParlaMint-SK_1996-06-19-t1m16.u1285" who="#JozefRea.1948" ana="#regular">
               <seg xml:id="ParlaMint-SK_1996-06-19-t1m16.u1285.p1">Budeme pokračovať. Ešte stále hlasujeme o bodoch spoločnej správy. Pani poslankyňa Aibeková mala požiadavku vyňať na samostatné hlasovanie bod číslo 30. Tento bod odporúčam prijať.</seg>
            </u>
            <u xml:id="ParlaMint-SK_1996-06-19-t1m16.u1286" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1286.p1">Prosím, prezentujme sa a vzápätí hlasujme o pozmeňujúcom návrhu pani poslankyne Aibekovej. Pán spoločný spravodajca ho odporúča prijať. <note type="narrative">Hlasovanie.</note> Prezentovalo sa 111 poslancov. Za návrh hlasovalo 89 poslancov. Proti návrhu hlasovali 2 poslanci. Hlasovania sa zdržalo 18 poslancov. Nehlasovali 2 poslanci. Konštatujem, že pozmeňujúci návrh pani poslankyne Aibekovej bol prijatý. Prosím, pokračujte v uvádzaní, pán spoločný spravodajca.</seg>
            </u>
            <u xml:id="ParlaMint-SK_1996-06-19-t1m16.u1287" who="#JozefRea.1948" ana="#regular">
               <seg xml:id="ParlaMint-SK_1996-06-19-t1m16.u1287.p1">Budem pokračovať. Posledný bod spoločnej správy som navrhol ja na samostatné hlasovanie. Je to bod číslo 6 a odporúčam ho neprijať.</seg>
            </u>
            <u xml:id="ParlaMint-SK_1996-06-19-t1m16.u1288" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1288.p1">Prosím, prezentujme sa a vzápätí hlasujme o pozmeňujúcom návrhu, ktorý predložil pán poslanec Rea. Pán spoločný spravodajca ho odporúča neprijať. <note type="narrative">Hlasovanie.</note> Prezentovalo sa 112 poslancov. Za návrh hlasovalo 18 poslancov. Proti návrhu hlasovalo 67 poslancov. Hlasovania sa zdržalo 25 poslancov. Nehlasovali 2 poslanci. Konštatujem, že tento pozmeňujúci návrh sme neprijali. Nech sa páči, pokračujte v uvádzaní.</seg>
            </u>
            <u xml:id="ParlaMint-SK_1996-06-19-t1m16.u1289" who="#JozefRea.1948" ana="#regular">
               <seg xml:id="ParlaMint-SK_1996-06-19-t1m16.u1289.p1">Teraz pristúpime k hlasovaniu o jednotlivých pozmeňujúcich návrhoch, ktoré vyplynuli z rozpravy, postupne tak, ako ich poslanci predkladali v rozprave. Ako prvý vystúpil pán poslanec Hrušovský. Jeho návrh odporúčam prijať.</seg>
            </u>
            <u xml:id="ParlaMint-SK_1996-06-19-t1m16.u1290" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1290.p1">Prijať?</seg>
            </u>
            <u xml:id="ParlaMint-SK_1996-06-19-t1m16.u1291" who="#JozefRea.1948" ana="#regular">
               <seg xml:id="ParlaMint-SK_1996-06-19-t1m16.u1291.p1">Áno, prijať.</seg>
            </u>
            <u xml:id="ParlaMint-SK_1996-06-19-t1m16.u1292" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1292.p1">Prosím, prezentujme sa a vzápätí hlasujme o pozmeňujúcom návrhu pána poslanca Hrušovského. Pán spoločný spravodajca odporúča tento návrh prijať. <note type="narrative">Hlasovanie.</note> Prezentovalo sa 115 poslancov. Za návrh hlasovalo 114 poslancov. Proti návrhu nehlasoval nikto. Hlasovania sa zdržal 1 poslanec. Konštatujem, že pozmeňujúci návrh pána poslanca Hrušovského bol impozantnou väčšinou prijatý. <kinesic type="noise"><desc>Šum v sále.</desc></kinesic> Prosím, pokračujte.</seg>
            </u>
            <u xml:id="ParlaMint-SK_1996-06-19-t1m16.u1293" who="#JozefRea.1948" ana="#regular">
               <seg xml:id="ParlaMint-SK_1996-06-19-t1m16.u1293.p1">Vážené pani kolegyne, kolegovia, ako druhý vystúpil...</seg>
            </u>
            <u xml:id="ParlaMint-SK_1996-06-19-t1m16.u1294" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1294.p1">Procedurálna poznámka? Nech sa páči.</seg>
            </u>
            <u xml:id="ParlaMint-SK_1996-06-19-t1m16.u1295" who="#FrantišekMikloško.1947" ana="#regular">
               <seg xml:id="ParlaMint-SK_1996-06-19-t1m16.u1295.p1">Chcem len povedať, že ten, čo sa zdržal hlasovania, bol zo slušnosti pán poslanec Hrušovský.</seg>
            </u>
            <vocal type="laughter">
               <desc>Smiech v sále.</desc>
            </vocal>
            <u xml:id="ParlaMint-SK_1996-06-19-t1m16.u1296" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1296.p1">Ďakujem. Pokračujeme. Nedám o tom hlasovať, ak súhlasíte.</seg>
            </u>
            <u xml:id="ParlaMint-SK_1996-06-19-t1m16.u1297" who="#JozefRea.1948" ana="#regular">
               <seg xml:id="ParlaMint-SK_1996-06-19-t1m16.u1297.p1">Ďakujem pekne. Budeme pokračovať. Ako druhý vystúpil pán poslanec Novotný. Dovoľte, aby som nečítal jeho návrh, on sám žiadal o návrhu hlasovať spoločne. Odporúčam tento návrh neprijať.</seg>
            </u>
            <u xml:id="ParlaMint-SK_1996-06-19-t1m16.u1298" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1298.p1">Prosím, prezentujme sa a vzápätí hlasujme o pozmeňujúcom návrhu, ktorý pán spoločný spravodajca odporúča neprijať. <note type="narrative">Hlasovanie.</note> Prezentovalo sa 116 poslancov. Za návrh hlasovalo 54 poslancov. Proti návrhu hlasovalo 19 poslancov. Hlasovania sa zdržalo 43 poslancov. Konštatujem, že tento pozmeňujúci návrh nebol prijatý. Prosím, pokračujte v uvádzaní.</seg>
            </u>
            <u xml:id="ParlaMint-SK_1996-06-19-t1m16.u1299" who="#JozefRea.1948" ana="#regular">
               <seg xml:id="ParlaMint-SK_1996-06-19-t1m16.u1299.p1">Ďalší vystúpil pán poslanec Sopko a mal dva návrhy. Pán poslanec, tie návrhy veľmi spolu súvisia, budeme o nich hlasovať spoločne. Áno? Ďakujem pekne. Budeme hlasovať spoločne o týchto dvoch návrhoch pána poslanca Sopku a odporúčam ich neprijať.</seg>
            </u>
            <u xml:id="ParlaMint-SK_1996-06-19-t1m16.u1300" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1300.p1">Prosím, prezentujme sa a vzápätí hlasujme o dvoch návrhoch pána poslanca Sopku. Pán spoločný spravodajca ich odporúča neprijať. <note type="narrative">Hlasovanie.</note> Prezentovalo sa 113 poslancov. Za návrh hlasovalo 40 poslancov. Proti návrhu hlasovalo 24 poslancov. Hlasovania sa zdržalo 49 poslancov. Konštatujem, že tieto dva pozmeňujúce návrhy neboli prijaté.</seg>
            </u>
            <u xml:id="ParlaMint-SK_1996-06-19-t1m16.u1301" who="#JozefRea.1948" ana="#regular">
               <seg xml:id="ParlaMint-SK_1996-06-19-t1m16.u1301.p1">Budeme pokračovať. Ako ďalší vystúpil pán poslanec Bajan, mal 4 pozmeňujúce návrhy a budeme o nich hlasovať samostatne. Prvý návrh pána poslanca Bajana odporúčam neprijať.</seg>
            </u>
            <u xml:id="ParlaMint-SK_1996-06-19-t1m16.u1302" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1302.p1">Prosím, prezentujme sa a vzápätí hlasujme o prvom pozmeňujúcom návrhu pána poslanca Bajana. Pán spoločný spravodajca ho odporúča neprijať. <note type="narrative">Hlasovanie.</note> Prezentovalo sa 115 poslancov. Za návrh hlasovalo 43 poslancov. Proti návrhu hlasovalo 54 poslancov. Hlasovania sa zdržalo 17 poslancov. Nehlasoval 1 poslanec. Konštatujem, že prvý pozmeňujúci návrh pána poslanca Bajana nebol prijatý. Nech sa páči, pokračujte v uvádzaní.</seg>
            </u>
            <u xml:id="ParlaMint-SK_1996-06-19-t1m16.u1303" who="#JozefRea.1948" ana="#regular">
               <seg xml:id="ParlaMint-SK_1996-06-19-t1m16.u1303.p1">Ďakujem pekne. Jeho ďalší návrh sa týkal § 5 ods. 5 a ten sme odhlasovali, takže o ňom už nemôžeme hlasovať. Budeme pokračovať o návrhu pod bodom číslo 3 a odporúčam ho neprijať.</seg>
            </u>
            <u xml:id="ParlaMint-SK_1996-06-19-t1m16.u1304" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1304.p1">Prosím, prezentujme sa a vzápätí hlasujme o treťom pozmeňujúcom návrhu pána poslanca Bajana. Pán spoločný spravodajca ho odporúča neprijať. <note type="narrative">Hlasovanie.</note> Prezentovalo sa 114 poslancov. Za návrh hlasovalo 39 poslancov. Proti návrhu hlasovalo 51 poslancov. Hlasovania sa zdržalo 21 poslancov. Nehlasovali 3 poslanci. Konštatujem, že tretí pozmeňujúci návrh pána poslanca Bajana nebol prijatý. Nech sa páči, pokračujte v uvádzaní, pán spoločný spravodajca.</seg>
            </u>
            <u xml:id="ParlaMint-SK_1996-06-19-t1m16.u1305" who="#JozefRea.1948" ana="#regular">
               <seg xml:id="ParlaMint-SK_1996-06-19-t1m16.u1305.p1">Štvrtý pozmeňujúci návrh pána poslanca Bajana odporúčam neprijať. Podobné riešenie potom poskytuje pani poslankyňa Nováková, ktoré odporučím prijať.</seg>
            </u>
            <u xml:id="ParlaMint-SK_1996-06-19-t1m16.u1306" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1306.p1">Prosím, prezentujme sa a vzápätí hlasujme o štvrtom pozmeňujúcom návrhu pána poslanca Bajana. Pán spoločný spravodajca ho odporúča neprijať. <note type="narrative">Hlasovanie.</note> Prezentovalo sa 112 poslancov. Za návrh hlasovalo 32 poslancov. Proti návrhu hlasovalo 50 poslancov. Hlasovania sa zdržalo 29 poslancov. Nehlasoval 1 poslanec. Konštatujem, že štvrtý pozmeňujúci návrh pána poslanca Bajana nebol prijatý. Prosím, pokračujte v uvádzaní, pán spoločný spravodajca. Procedurálna poznámka, pán poslanec Pokorný? Pretože nie je rozprava. Nech sa páči. Zapnite, prosím vás, pána poslanca Pokorného.</seg>
            </u>
            <u xml:id="ParlaMint-SK_1996-06-19-t1m16.u1307" who="#JozefPokorný.1955" ana="#regular">
               <seg xml:id="ParlaMint-SK_1996-06-19-t1m16.u1307.p1">Ďakujem pekne, pán predsedajúci. Včera som vo svojom vystúpení zdôraznil, že návrh pána poslanca Čopíka, o ktorom ideme teraz hlasovať, je nad rámec prerokúvaného vládneho návrhu zákona. Veľmi silno zasahuje do kompetencií rezortu životného prostredia. Žiadal som, aby sa k tejto otázke mohol vyjadriť minister životného prostredia. Správa národného parku bola zrušená a delimitáciou vznikla v rezorte pôdohospodárstva organizácia Štátne lesy Tatranského národného parku. Dňa 25. 6. sa konala porada medzi rezortom pôdohospodárstva a životného prostredia, kde sa dva rezorty dohodli, že kompetencie na úseku ochrany prírody bude naďalej vykonávať v zmysle zákona o ochrane prírody rezort životného prostredia. Mám v rukách zápisnicu podpísanú sekčným riaditeľom Ministerstva pôdohospodárstva Slovenskej republiky Ing. Konôpkom a Dr. Geisbacherom, kde sa konštatuje, že zabezpečenie činnosti ochrany prírody a krajiny v TANAP-e bude v kompetencii Ministerstva životného prostredia Slovenskej republiky. Ministerstvo pôdohospodárstva s tým teda súhlasí. Ak sú nejaké nezhody, treba ich riešiť zaužívaným postupom, predložením novely daného zákona. Nie teraz. Urobíme viac chýb, ktoré si teraz neuvedomujeme. Apelujem na parlament, aby neprijal tento návrh.</seg>
            </u>
            <u xml:id="ParlaMint-SK_1996-06-19-t1m16.u1308" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1308.p1">Je hlasovanie a toto prestupuje v tejto chvíli hranice možného procedurálneho zvládnutia, priatelia. Nech sa páči, pokračujeme.</seg>
            </u>
            <u xml:id="ParlaMint-SK_1996-06-19-t1m16.u1309" who="#JozefPokorný.1955" ana="#regular">
               <seg xml:id="ParlaMint-SK_1996-06-19-t1m16.u1309.p1">Súhlasím s tým, ale musel som povedať, že je to nad rámec toho, čo robíme, a robíme to zle.</seg>
            </u>
            <u xml:id="ParlaMint-SK_1996-06-19-t1m16.u1310" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1310.p1">Ďakujem. Nech sa páči, pokračujeme.</seg>
            </u>
            <u xml:id="ParlaMint-SK_1996-06-19-t1m16.u1311" who="#JozefRea.1948" ana="#regular">
               <seg xml:id="ParlaMint-SK_1996-06-19-t1m16.u1311.p1">Budeme pokračovať v hlasovaní o už ohlásenom návrhu pána poslanca Čopíka, ktorý sa týka zákona 287. Odporúčam tento návrh pána poslanca prijať.</seg>
            </u>
            <u xml:id="ParlaMint-SK_1996-06-19-t1m16.u1312" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1312.p1">Prosím, prezentujme sa a vzápätí hlasujme o pozmeňujúcom návrhu pána poslanca Čopíka. Pán spoločný spravodajca ho odporúča prijať. <note type="narrative">Hlasovanie.</note> Prezentovalo sa 113 poslancov. Za návrh hlasovalo 48 poslancov. Proti návrhu hlasovalo 15 poslancov. Hlasovania sa zdržalo 50 poslancov. Konštatujem, že pozmeňujúci návrh pána poslanca Čopíka nebol prijatý. Nech sa páči, pokračujte.</seg>
            </u>
            <u xml:id="ParlaMint-SK_1996-06-19-t1m16.u1313" who="#JozefRea.1948" ana="#regular">
               <seg xml:id="ParlaMint-SK_1996-06-19-t1m16.u1313.p1">Budeme pokračovať. Ďalší vystúpil pán poslanec Pokorný a mal 6 pozmeňujúcich návrhov. Budeme hlasovať o návrhu číslo 1, odporúčam ho neprijať.</seg>
            </u>
            <u xml:id="ParlaMint-SK_1996-06-19-t1m16.u1314" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1314.p1">Odporúčate ho neprijať? Prosím?</seg>
            </u>
            <u xml:id="ParlaMint-SK_1996-06-19-t1m16.u1315" who="#JozefRea.1948" ana="#regular">
               <seg xml:id="ParlaMint-SK_1996-06-19-t1m16.u1315.p1">Odporúčam neprijať.</seg>
            </u>
            <u xml:id="ParlaMint-SK_1996-06-19-t1m16.u1316" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1316.p1">Prosím, prezentujme sa a vzápätí hlasujme o tomto pozmeňujúcom návrhu. Pán spoločný spravodajca ho odporúča neprijať. <note type="narrative">Hlasovanie.</note> Prezentovalo sa 110 poslancov. Za návrh hlasovalo 34 poslancov. Proti návrhu hlasovalo 53 poslancov. Hlasovania sa zdržalo 23 poslancov. Konštatujem, že tento pozmeňujúci návrh nebol prijatý. Nech sa páči, uvádzajte ďalšie hlasovanie, pán spoločný spravodajca.</seg>
            </u>
            <u xml:id="ParlaMint-SK_1996-06-19-t1m16.u1317" who="#JozefRea.1948" ana="#regular">
               <seg xml:id="ParlaMint-SK_1996-06-19-t1m16.u1317.p1">Ďalší pozmeňujúci návrh pána poslanca Pokorného odporúčam neprijať.</seg>
            </u>
            <u xml:id="ParlaMint-SK_1996-06-19-t1m16.u1318" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1318.p1">Prosím, prezentujme sa a vzápätí hlasujme o tomto pozmeňujúcom návrhu. Pán spoločný spravodajca ho odporúča neprijať. <note type="narrative">Hlasovanie.</note> Prezentovalo sa 108 poslancov. Za návrh hlasovalo 23 poslancov. Proti návrhu hlasovalo 53 poslancov. Hlasovania sa zdržalo 32 poslancov. Konštatujem, že tento pozmeňujúci návrh nebol prijatý. Nech sa páči, pokračujte v uvádzaní.</seg>
            </u>
            <u xml:id="ParlaMint-SK_1996-06-19-t1m16.u1319" who="#JozefRea.1948" ana="#regular">
               <seg xml:id="ParlaMint-SK_1996-06-19-t1m16.u1319.p1">Pán poslanec Pokorný mi signalizuje, že ostatné body sťahuje, tak nebudeme ďalej hlasovať. Ďalšia vystúpila pani poslankyňa Nováková a jej prvý pozmeňujúci návrh bol v dvoch alternatívach. Budeme hlasovať o alternatíve číslo 1 a odporúčam ho prijať.</seg>
            </u>
            <u xml:id="ParlaMint-SK_1996-06-19-t1m16.u1320" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1320.p1">Prosím, prezentujme sa a vzápätí hlasujme o prvom alternatívnom návrhu pani poslankyne Novákovej. Pán spoločný spravodajca odporúča prvú alternatívu prijať. Ak sa nemýlim, ide o zaradenie na krajskú úroveň. <note type="narrative">Hlasovanie.</note> Prezentovalo sa 114 poslancov. Za návrh hlasovalo 110 poslancov. Proti návrhu hlasoval 1 poslanec. Hlasovania sa zdržal 1 poslanec. Nehlasovali 2 poslanci. Konštatujem, že prvý alternatívny návrh pani poslankyne Novákovej sme prijali. Nech sa páči.</seg>
            </u>
            <u xml:id="ParlaMint-SK_1996-06-19-t1m16.u1321" who="#JozefRea.1948" ana="#regular">
               <seg xml:id="ParlaMint-SK_1996-06-19-t1m16.u1321.p1">Ďakujem pekne. Tým alternatíva číslo 2 vypadá. Druhý pozmeňujúci návrh pani poslankyne Novákovej odporúčam neprijať. Pani poslankyňa ho sťahuje, ako mi signalizuje, takže nemusíme hlasovať.</seg>
            </u>
            <u xml:id="ParlaMint-SK_1996-06-19-t1m16.u1322" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1322.p1">Pán podpredseda Ľupták, nech sa páči.</seg>
            </u>
            <u xml:id="ParlaMint-SK_1996-06-19-t1m16.u1323" who="#JánĽupták.1946" ana="#regular">
               <seg xml:id="ParlaMint-SK_1996-06-19-t1m16.u1323.p1">Potom.</seg>
            </u>
            <u xml:id="ParlaMint-SK_1996-06-19-t1m16.u1324" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1324.p1">Potom? Nech sa páči.</seg>
            </u>
            <u xml:id="ParlaMint-SK_1996-06-19-t1m16.u1325" who="#JozefRea.1948" ana="#regular">
               <seg xml:id="ParlaMint-SK_1996-06-19-t1m16.u1325.p1">Ospravedlňujem sa pánu poslancovi Ftáčnikovi. Budeme hlasovať o jeho návrhu a odporúčam ho neprijať.</seg>
            </u>
            <u xml:id="ParlaMint-SK_1996-06-19-t1m16.u1326" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1326.p1">Prosím, prezentujme sa a vzápätí hlasujme o pozmeňujúcom návrhu pána poslanca Ftáčnika. Pán spoločný spravodajca ho odporúča neprijať. <note type="narrative">Hlasovanie.</note> Prezentovalo sa 114 poslancov. Za návrh hlasovalo 40 poslancov. Proti návrhu hlasovalo 54 poslancov. Hlasovania sa zdržalo 18 poslancov. Nehlasovali 2 poslanci. Konštatujem, že tento pozmeňujúci návrh pána poslanca Ftáčnika nebol prijatý.</seg>
            </u>
            <u xml:id="ParlaMint-SK_1996-06-19-t1m16.u1327" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1327.p1">Pán podpredseda Ľupták, nech sa páči, máte slovo.</seg>
            </u>
            <u xml:id="ParlaMint-SK_1996-06-19-t1m16.u1328" who="#JánĽupták.1946" ana="#regular">
               <seg xml:id="ParlaMint-SK_1996-06-19-t1m16.u1328.p1">Po konzultácii s predkladateľom zákona aj v klube svoj návrh sťahujem.</seg>
            </u>
            <u xml:id="ParlaMint-SK_1996-06-19-t1m16.u1329" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1329.p1">Ďakujem pekne. Prosím, pokračujte v uvádzaní, pán spoločný spravodajca.</seg>
            </u>
            <u xml:id="ParlaMint-SK_1996-06-19-t1m16.u1330" who="#JozefRea.1948" ana="#regular">
               <seg xml:id="ParlaMint-SK_1996-06-19-t1m16.u1330.p1">Dovoľte, aby som aj ja stiahol pozmeňujúci návrh, ktorý som v rozprave predniesol. Týmto by sme mali vyčerpané všetky hlasovania zo spoločnej správy aj hlasovania o pozmeňujúcich návrhoch z rozpravy. Môžeme hlasovať o zákone ako celku.</seg>
            </u>
            <u xml:id="ParlaMint-SK_1996-06-19-t1m16.u1331" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1331.p1">V súlade s ustanovením...</seg>
            </u>
            <u xml:id="ParlaMint-SK_1996-06-19-t1m16.u1332" who="#JozefRea.1948" ana="#regular">
               <seg xml:id="ParlaMint-SK_1996-06-19-t1m16.u1332.p1">Pardon, už to veľmi urýchľujem. Budeme ešte pokračovať mojím prvým pozmeňujúcim návrhom.</seg>
            </u>
            <u xml:id="ParlaMint-SK_1996-06-19-t1m16.u1333" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1333.p1">Ešte pozmeňujúci návrh?</seg>
            </u>
            <u xml:id="ParlaMint-SK_1996-06-19-t1m16.u1334" who="#JozefRea.1948" ana="#regular">
               <seg xml:id="ParlaMint-SK_1996-06-19-t1m16.u1334.p1">Áno, môj prvý pozmeňujúci návrh pod bodom 1, kde uvádzam účinnosť. Odporúčam ho prijať.</seg>
            </u>
            <u xml:id="ParlaMint-SK_1996-06-19-t1m16.u1335" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1335.p1">Prosím, prezentujme sa a vzápätí hlasujme o pozmeňujúcom návrhu pána poslanca Reu. Pán spoločný spravodajca ho odporúča prijať. <note type="narrative">Hlasovanie.</note> Prezentovalo sa 117 poslancov. Za návrh hlasovalo 76 poslancov. Proti návrhu hlasovalo 21 poslancov. Hlasovania sa zdržalo 19 poslancov. Nehlasoval 1 poslanec. Konštatujem, že tento pozmeňujúci návrh pána poslanca Reu bol prijatý.</seg>
            </u>
            <u xml:id="ParlaMint-SK_1996-06-19-t1m16.u1336" who="#JozefRea.1948" ana="#regular">
               <seg xml:id="ParlaMint-SK_1996-06-19-t1m16.u1336.p1">Pozmeňujúci návrh pod bodmi 2 a 3 sťahujem. Môžeme pristúpiť už teraz definívne k hlasovaniu o návrhu zákona ako celku.</seg>
            </u>
            <u xml:id="ParlaMint-SK_1996-06-19-t1m16.u1337" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1337.p1">Ďakujem. V súlade s ustanovením § 26 ods. 1 zákona o rokovacom poriadku budeme hlasovať o vládnom návrhu zákona ako celku v znení schválených zmien a doplnkov. Pán spoločný spravodajca ho odporúča prijať. <note type="narrative">Hlasovanie.</note> Prezentovalo sa 116 poslancov. Za návrh hlasovalo 75 poslancov. Proti návrhu hlasovalo 31 poslancov. Hlasovania sa zdržalo 10 poslancov. Konštatujem, že sme schválili vládny návrh zákona Národnej rady Slovenskej republiky o organizácii miestnej štátnej správy a o zmene a doplnení niektorých zákonov. Ďakujem za spoluprácu vám všetkým, pánu ministrovi a spoločnému spravodajcovi.</seg>
            </u>
            <kinesic type="applause">
               <desc>Potlesk.</desc>
            </kinesic>
            <u xml:id="ParlaMint-SK_1996-06-19-t1m16.u1338" who="#JánĽupták.1946" ana="#chair">
               <seg xml:id="ParlaMint-SK_1996-06-19-t1m16.u1338.p1">Vážené pani poslankyne, páni poslanci, nasleduje vládny návrh zákona Národnej rady Slovenskej republiky, ktorým sa mení zákon Slovenskej národnej rady číslo 83/1991 Zb. o pôsobnosti orgánov Slovenskej republiky pri zabezpečovaní politiky zamestnanosti v znení neskorších predpisov. Vládny návrh zákona ste dostali ako tlač 432 a spoločnú správu výborov ako tlač 432a. Z poverenia vlády Slovenskej republiky vládny návrh zákona odôvodní ministerka práce, sociálnych vecí a rodiny Slovenskej republiky pani Oľga Keltošová. Prosím pani ministerku, aby sa ujala slova. Ministerka práce, sociálnych vecí a rodiny SR O. Keltošová: Vážený pán predsedajúci, vážené panie poslankyne, vážení páni poslanci, vládny návrh zákona Národnej rady Slovenskej republiky, ktorým sa mení zákon Slovenskej národnej rady číslo 83/1991 Zb. o pôsobnosti orgánov Slovenskej republiky pri zabezpečovaní politiky zamestnanosti v znení neskorších predpisov, schválila vláda Slovenskej republiky uznesením číslo 417 z 11. júna 1996. Týmto vládnym návrhom sa rieši územné usporiadanie úradov práce v období po účinnosti zákona Národnej rady Slovenskej republiky o organizácii miestnej štátnej správy a o zmene a doplnení niektorých zákonov do účinnosti nového zákona o zamestnanosti, ktorá sa predpokladá 1. januára 1997. Po účinnosti nového zákona o zamestnanosti budú sídla a územné obvody krajských úradov práce a sídla a územné obvody okresných úradov práce zhodné so sídlami a územnými obvodmi krajských úradov a so sídlami a územnými obvodmi okresných úradov. Dočasné zachovanie súčasného inštitucionálneho a územného usporiadania územných orgánov práce sa navrhuje vzhľadom na pripravovanú komplexnú právnu úpravu v oblasti zamestnanosti, ktorá bude riešiť aj pôsobnosť orgánov pri zabezpečovaní politiky trhu práce. V pripravovanom návrhu nového zákona o zamestnanosti sa navrhuje zriadenie Národného úradu práce ako verejnoprávnej inštitúcie, súčasťou ktorého budú aj úrady práce ako jeho výkonné orgány. Táto inštitúcia bude svojimi samosprávnymi a výkonnými orgánmi zabezpečovať realizáciu a aj financovanie politiky trhu práce. Postup, ktorý sme zvolili, je v súlade s Dohovorom medzinárodnej organizácie práce číslo 150 o správe práce. Navrhované riešenie je potrebné z hľadiska činnosti úradov práce najmä z toho dôvodu, aby nedošlo k narušeniu kvalitatívnej úrovne zabezpečovania politiky trhu práce, a to aj v súvislosti s možným zvýšením pohybu na trhu práce v súvislosti s realizáciou reformy miestnej štátnej správy. Zároveň sa tým vytvorí aj dostatočný časový priestor na prechod pôsobnosti zo Správy služieb zamestnanosti, Fondu zamestnanosti Slovenskej republiky a úradov práce na novozriadený Národný úrad práce a na jeho dostatočné personálne a materiálne zabezpečenie. Ďakujem za pozornosť.</seg>
            </u>
            <kinesic type="applause">
               <desc>Potlesk.</desc>
            </kinesic>
            <u xml:id="ParlaMint-SK_1996-06-19-t1m16.u1339" who="#JánĽupták.1946" ana="#chair">
               <seg xml:id="ParlaMint-SK_1996-06-19-t1m16.u1339.p1">Ďakujem pani ministerke. Prosím spoločného spravodajcu výborov poslanca Pavla Derfényiho, aby podal správu o výsledkoch prerokovania vládneho návrhu zákona vo výboroch Národnej rady.</seg>
            </u>
            <u xml:id="ParlaMint-SK_1996-06-19-t1m16.u1340" who="Derfényi, P." ana="#regular">
               <seg xml:id="ParlaMint-SK_1996-06-19-t1m16.u1340.p1">Vážený pán predsedajúci, vážená pani ministerka, kolegyne a kolegovia, vážení hostia, dámy a páni, dovoľte mi predniesť spoločnú správu k zákonu Slovenskej národnej rady číslo 83/1991 Zb. Vládny návrh zákona Národnej rady Slovenskej republiky, ktorým sa mení zákon Slovenskej národnej rady číslo 83/1991 Zb. o pôsobnosti orgánov Slovenskej republiky pri zabezpečovaní politiky zamestnanosti v znení neskorších predpisov, pridelil predseda Národnej rady Slovenskej republiky rozhodnutím číslo 1033 zo 17. júna 1966 Ústavnoprávnemu výboru Národnej rady Slovenskej republiky, Výboru Národnej rady Slovenskej republiky pre verejnú správu, územnú samosprávu a národnosti a Výboru Národnej rady Slovenskej republiky pre zdravotníctvo a sociálne veci v lehote do 25. júna 1996. Na skoordinovanie stanovísk bol určený Výbor Národnej rady Slovenskej republiky pre zdravotníctvo a sociálne veci. Výbor Národnej rady Slovenskej republiky pre zdravotníctvo a sociálne veci prerokoval návrh zákona 20. júna 1996, vyslovil s návrhom súhlas a odporučil Národnej rade Slovenskej republiky návrh zákona schváliť s jednou pripomienkou. Výbor Národnej rady Slovenskej republiky pre verejnú správu, územnú samosprávu a národnosti prerokoval návrh zákona 25. júna tohto roku, súhlasil s týmto návrhom a odporučil Národnej rade Slovenskej republiky návrh zákona schváliť. Ústavnoprávny výbor Národnej rady Slovenskej republiky neprijal uznesenie o výsledku prerokovania zákona, pretože v zmysle § 48 ods. 1 zákona Slovenskej národnej rady číslo 44/1989 Zb. o rokovacom poriadku Slovenskej národnej rady v znení neskorších predpisov nevyslovila s ním súhlas nadpolovičná väčšina všetkých členov výboru. Navrhovaná zmena k článku III, ktorého nové znenie je: "Tento zákon nadobúda účinnosť účinnosťou zákona Národnej rady Slovenskej republiky o územnom a správnom usporiadaní Slovenskej republiky." Odporúčam ju prijať. Ďakujem za pozornosť.</seg>
            </u>
            <u xml:id="ParlaMint-SK_1996-06-19-t1m16.u1341" who="#JánĽupták.1946" ana="#chair">
               <seg xml:id="ParlaMint-SK_1996-06-19-t1m16.u1341.p1">Ďakujem pánu poslancovi Derfényimu a prosím ho, aby zaujal miesto určené pre spravodajcov výborov. Vážené panie poslankyne, páni poslanci, otváram rozpravu o tomto bode programu. Zatiaľ nie je nikto prihlásený. Pýtam sa, či chce niekto vystúpiť. <note>Nikto.</note> Keďže nie, vyhlasujem rozpravu o tomto bode programu za skončenú. Chce sa ešte vyjadriť pani ministerka? Ministerka práce, sociálnych vecí a rodiny SR O. Keltošová: Ďakujem, nie.</seg>
            </u>
            <u xml:id="ParlaMint-SK_1996-06-19-t1m16.u1342" who="#JánĽupták.1946" ana="#chair">
               <seg xml:id="ParlaMint-SK_1996-06-19-t1m16.u1342.p1">Ďakujem. Prosím, pán spravodajca.</seg>
            </u>
            <u xml:id="ParlaMint-SK_1996-06-19-t1m16.u1343" who="Derfényi, P." ana="#regular">
               <seg xml:id="ParlaMint-SK_1996-06-19-t1m16.u1343.p1">Ďakujem. Odporúčam návrh zákona Národnej rady Slovenskej republiky s pozmeňujúcim návrhom k článku III prijať.</seg>
            </u>
            <u xml:id="ParlaMint-SK_1996-06-19-t1m16.u1344" who="#JánĽupták.1946" ana="#chair">
               <seg xml:id="ParlaMint-SK_1996-06-19-t1m16.u1344.p1">Prosím pánov poslancov, aby sa dostavili na hlasovanie. Gong.) Prosím spoločného spravodajcu výborov pána poslanca Derfényiho, aby hlasovanie uvádzal v zmysle spoločnej správy. Nech sa páči.</seg>
            </u>
            <u xml:id="ParlaMint-SK_1996-06-19-t1m16.u1345" who="Derfényi, P." ana="#regular">
               <seg xml:id="ParlaMint-SK_1996-06-19-t1m16.u1345.p1">Najprv budeme hlasovať o pozmeňujúcom návrhu zo spoločnej správy k článku III a odporúčam ho prijať.</seg>
            </u>
            <u xml:id="ParlaMint-SK_1996-06-19-t1m16.u1346" who="#JánĽupták.1946" ana="#chair">
               <seg xml:id="ParlaMint-SK_1996-06-19-t1m16.u1346.p1">Budeme hlasovať. Pán spoločný spravodajca návrh odporúča prijať. <note type="narrative">Hlasovanie.</note> Prezentovalo sa 82 poslancov. Za návrh hlasovalo 80 poslancov. Proti návrhu nehlasoval nikto. Hlasovania sa zdržal 1 poslanec. Nehlasoval 1 poslanec. Tento pozmeňujúci návrh zo spoločnej správy sme prijali. Nech sa páči, pán spoločný spravodajca.</seg>
            </u>
            <u xml:id="ParlaMint-SK_1996-06-19-t1m16.u1347" who="Derfényi, P." ana="#regular">
               <seg xml:id="ParlaMint-SK_1996-06-19-t1m16.u1347.p1">Tým sme vyčerpali všetky pozmeňujúce návrhy. Pán predsedajúci, odporúčam, aby sme hlasovali o vládnom návrhu zákona ako celku s odporúčaním prijať ho.</seg>
            </u>
            <u xml:id="ParlaMint-SK_1996-06-19-t1m16.u1348" who="#SergejKozlík.1950" ana="#regular">
               <seg xml:id="ParlaMint-SK_1996-06-19-t1m16.u1348.p1">Vážený pán predsedajúci, vážené poslankyne, poslanci, dovoľte mi, aby som vás informoval o správe o plnení štátneho rozpočtu Slovenskej republiky za prvý štvrťrok 1996 a zároveň by som sa dotkol aj niektorých aktuálnych čísel vývoja štátneho rozpočtu k včerajšiemu dňu. V prvom rade by som rád priblížil výsledky plnenia štátneho rozpočtu za prvé tri mesiace tohto roka. Rozpočtové hospodárenie Slovenskej republiky za prvé tri mesiace roku 1996 sa skončilo so schodkom vo výške 3,5 mld korún. Celkové príjmy štátneho rozpočtu dosiahli k 31. 3. hodnotu 40 393 mil. korún, čo je 24,9 % ročného rozpočtu. V porovnaní s rovnakým obdobím minulého roka tieto príjmy vzrástli viac ako o 7 mld korún. Príjmy štátneho rozpočtu z výnosov daní dosiahli hodnotu 33,4 mld korún, čo bolo 23 % z rozpočtovaných daňových príjmov za rok 1996. Skutočné plnenie príjmov štátneho rozpočtu z výnosov daní zaostalo za zámermi rozpočtu za obdobie prvých troch mesiacov roka o cca 2,8 mld, ale oproti rovnakému obdobiu minulého roka sú vyššie o 3,6 mld korún. Z jednotlivých druhov daní neboli naplnené zámery štátneho rozpočtu pri dani z majetku, kde sa dosiahlo plnenie na 21,9 % rozpočtovanej sumy roka, pri dani z pridanej hodnoty vo výške 9,4 mld korún, čo je 17,1 % z ročného rozpočtu, a pri príjmoch z výnosov spotrebných daní, ktoré dosiahli 4,2 mld korún, čo bolo 17,9 ročného rozpočtu. Už včera či predvčerom som vo svojom vystúpení uvádzal, že ak to porovnáme trebárs s rokom 1995, tak plnenie pri týchto daniach bolo len 12 %, že dochádza k určitému časovému pohybu v rámci plnenia jednotlivých druhov daní. Pokiaľ ide o nedaňové príjmy, dosiahli hodnotu 3,1 mld korún, čo bolo plnenie na úrovni 28,3 % štátneho rozpočtu. Príjmy zo splácania úverov pôžičiek a z predaja účastín dosiahli hodnotu 3,9 mld korún, a to predstavuje 61 % rozpočtovanej čiastky roka. Celkové výdavky štátneho rozpočtu za obdobie prvého kvartálu boli vo výške 43,9 mld korún a neprekročili hranicu časového rozpočtového predpokladu, keď plnenie bolo na 23,3 %. Opäť by som zdôraznil, že akcelerácia výdavkov štátneho rozpočtu prebieha vždy v druhom polroku bežného roka. Mierne prekročenie časového rozpočtového zámeru 25,5 % plnenia bolo pri bežných transferoch, a to pri bežných transferoch podnikateľským subjektom, pri neinvestičných dotáciách v rezorte pôdohospodárstva, v rezorte ministerstva hospodárstva na program útlmu činnosti v rudných baniach a podporu uhoľného baníctva a pri bežných transferoch obciam pri dotáciách na výkon samosprávnych funkcií. Vážený pán predsedajúci, vážená Národná rada, rád by som vás zároveň oboznámil s aktuálnym stavom rozpočtového hospodárenia Slovenskej republiky k včerajšiemu dňu, to znamená k 3. júlu tohto roka. Kumulované príjmy štátneho rozpočtu činili 83,8 mld korún, čo predstavuje plnenie príjmov štátneho rozpočtu na 51,4 %, a výdavky v kumulatíve predstavovali 89,6 mld korún, čo je plnenie podielu štátneho rozpočtu na 48 %. Deficit štátneho rozpočtu k včerajšiemu dňu činil 5,8 mld korún, čo je v určitej vyváženosti vo vzťahu k plánovanému deficitu štátneho rozpočtu 27 mld korún. Pokiaľ vidíme, zatiaľ je čerpanie výdavkov na 48 %. Pokiaľ hodnotím doterajší vývoj, možno ho hodnotiť ako vývoj uspokojivý, ale upozornil by som, že rok 1996 je nesporne rozpočtovo veľmi náročný a zdroje i výdavky ako také naďalej hodnotím ako napäté, preto aj v druhom polroku uvažujeme s návrhom relatívne prísnej regulácie, s cieľom dosiahnuť zámery v stanovenom štátnom rozpočte na tento rok. Ďakujem pekne za pozornosť.</seg>
            </u>
            <u xml:id="ParlaMint-SK_1996-06-19-t1m16.u1349" who="#JánĽupták.1946" ana="#chair">
               <seg xml:id="ParlaMint-SK_1996-06-19-t1m16.u1349.p1">Ďakujem pánu podpredsedovi vlády. Prosím predsedu Výboru Národnej rady Slovenskej republiky pre financie, rozpočet a menu pána poslanca Maxona, aby podal informáciu o výsledkoch prerokovania predloženej správy vo výboroch Národnej rady Slovenskej republiky.</seg>
            </u>
            <u xml:id="ParlaMint-SK_1996-06-19-t1m16.u1350" who="#MiroslavMaxon.1951" ana="#regular">
               <seg xml:id="ParlaMint-SK_1996-06-19-t1m16.u1350.p1">Vážený pán predsedajúci, vážený pán podpredseda vlády, vážený pán minister financií, vážené dámy, páni, dovoľte mi, aby som predložil spoločnú správu výborov Národnej rady Slovenskej republiky o výsledku prerokovania správy o plnení štátneho rozpočtu Slovenskej republiky za prvý štvrťrok 1996. Predseda Národnej rady Slovenskej republiky svojím rozhodnutím číslo 889 z 20. mája pridelil správu o plnení štátneho rozpočtu Slovenskej republiky za prvý štvrťrok všetkým výborom Národnej rady Slovenskej republiky na prerokovanie do 14. júna s odporúčaním, aby sa zamerali na plnenie rozpočtových kapitol v pôsobnosti jednotlivých výborov. Zároveň poveril Výbor Národnej rady Slovenskej republiky pre financie, rozpočet a menu, aby pripravil spoločnú správu o výsledku prerokovania a návrh na uznesenie Národnej rady Slovenskej republiky. Výsledky rokovania jednotlivých výborov sú uvedené v spoločnej správe, ktorú sme všetci dostali. Treba povedať, že v súlade s rozhodnutím predsedu Národnej rady Slovenskej republiky z 20. mája 1996 výbory Národnej rady Slovenskej republiky správu o plnení štátneho rozpočtu Slovenskej republiky za prvý štvrťrok 1996 prerokovali v stanovenom termíne. Výbor Národnej rady Slovenskej republiky pre životné prostredie a ochranu prírody zobral na vedomie správu o plnení štátneho rozpočtu za prvý štvrťrok. Päť výborov zobralo správu o plnení štátneho rozpočtu na vedomie a odporučilo Národnej rade Slovenskej republiky uvedenú správu zobrať na vedomie. Výbor Národnej rady pre pôdohospodárstvo okrem správy o plnení štátneho rozpočtu zobral na vedomie aj informáciu o výsledkoch rozpočtového hospodárenia Úradu geodézie a kartografie. Uvedený výbor tiež odporúča Národnej rade zobrať správu o plnení štátneho rozpočtu za prvý štvrťrok na vedomie. Výbor Národnej rady Slovenskej republiky pre hospodárstvo, privatizáciu a podnikanie vyslovil so správou súhlas. Výbor Národnej rady Slovenskej republiky pre verejnú správu, územnú samosprávu a národnosti a Zahraničný výbor Národnej rady Slovenskej republiky neprijali uznesenie o výsledku prerokovania správy o plnení štátneho rozpočtu. Vážené dámy, vážení páni, to je v stručnosti prehľad o spoločnej správe. Prílohou spoločnej správy je návrh uznesenia Národnej rady Slovenskej republiky k správe o plnení štátneho rozpočtu Slovenskej republiky za prvý štvrťrok 1996, ktorú budem odporúčať plénu ako spoločný spravodajca prijať. Ďakujem pekne za pozornosť.</seg>
            </u>
            <u xml:id="ParlaMint-SK_1996-06-19-t1m16.u1351" who="#JánĽupták.1946" ana="#chair">
               <seg xml:id="ParlaMint-SK_1996-06-19-t1m16.u1351.p1">Ďakujem pánu poslancovi Maxonovi a prosím ho, aby zaujal miesto určené pre spravodajcov výborov. Otváram rozpravu o dvadsiatom treťom bode programu. Zatiaľ mám do diskusie prihlásených štyroch poslancov. Ako prvý je prihlásený pán poslanec Baránik.</seg>
            </u>
            <u xml:id="ParlaMint-SK_1996-06-19-t1m16.u1352" who="#MichalBaránik.1928" ana="#regular">
               <seg xml:id="ParlaMint-SK_1996-06-19-t1m16.u1352.p1">Vážený pán podpredseda Národnej rady, vážený pán podpredseda vlády a minister financií, vážené dámy, vážení páni, vážení hostia, dovoľte mi, aby som sa vyjadril k výsledkom hospodárenia štátneho rozpočtu za prvý kvartál tohto roku. Ako uviedol pán minister a podpredseda vlády, výsledky rozpočtovej politiky v prvom kvartáli tohto roku sú priaznivé. Chcem upozorniť na skutočnosť, že je to dôsledok rozpočtovej politiky, ktorá sa realizovala v minulom roku a ktorá sa realizuje v tomto roku, a predovšetkým kladný vplyv rozpočtových výdavkov, ktoré sa prejavili svojím multiplikačným efektom v raste hrubého domáceho produktu v tomto roku. To je veľmi priaznivý jav a treba kvitovať, že tento priaznivý jav pokračuje aj v tomto roku. Súčasne chcem upozorniť na ďalšiu skutočnosť, ktorá je už menej príjemná, ale ktorá súvisí s rozpočtovou politikou. Objem príjmov štátneho rozpočtu a objem daňových únikov závisí v značnej miere od postavenia daňových úradov, ich personálneho a technického vybavenia, podmienok umiestnenia a v neposlednom rade aj od lokalizácie. Treba úprimne priznať a poďakovať pracovníkom daňových úradov a colných úradov za ich statočnú prácu, ktorú v prospech príjmov štátneho rozpočtu vykonávajú, resp. doteraz vykonali. Z celkového objemu daňových príjmov zabezpečujú daňové úrady hlavného mesta Slovenskej republiky Bratislavy v minulom roku 68 % príjmov a v prvom kvartáli tohto roku až 71 % príjmov. Ale počet pracovníkov na bratislavských daňových úradoch sa podieľa na celkovom počte pracovníkov daňových úradov len 19 %. Umiestnenie daňových úradov sa realizovalo v rokoch 1990 a 1991. V tomto období ich umiestnenie v zásade vyhovovalo. Od tohto roku narástla úmerne daňová agenda a niekoľkonásobne sa zvýšili počty pracovníkov. Počet daňovníkov pripadajúcich na jedného pracovníka je už dávno neprimeraný. Napríklad na jedného správcu dane na daňovom úrade Bratislava I pripadá 330 právnických osôb ako daňových subjektov, 1477 fyzických osôb ako daňových subjektov a z nepriamych daní 212. Uznajte, že je to obrovská agenda, ktorú musia vykonávať pracovníci Daňového úradu Bratislava I. Pritom daňové úrady v Bratislave sú technicky veľmi zle vybavené, hlavne počítačovou technikou. Tak napríklad v kontrole pracuje 74 pracovníkov, majú 5 počítačov a 3 tlačiarne. V správe daní na 64 pracovníkov pripadá 50 počítačov a 25 tlačiarní. V ostatných činnostiach na 24 pracovníkov pripadá 19 počítačov a 10 tlačiarní. Táto kategória pracovníkov je najlepšie vybavená. Daňový úrad vcelku obsluhuje 4 700 právnických osôb, 16 250 fyzických osôb a 3 600 nepriamych daní. Na daňovom úrade Bratislava IV evidujú k 30. 6. 1996 2 632 právnických osôb ako daňových subjektov a 21 000 fyzických osôb ako daňových subjektov. Okrem toho 4 000 nepriamych daní. Chýba im 16 počítačov a 40 tlačiarní. Ak sú všetky daňové úrady v Bratislave zle umiestnené, vážené dámy a páni, predstavuje umiestnenie Daňového úradu IV otrasný prípad, ako vyzerá štátna inštitúcia v súčasných podmienkach. Aby ste boli informovaní, chcem povedať, ako sú umiestnené jednotlivé daňové úrady. Daňový úrad Bratislava I je umiestnený na Vajanského nábreží číslo 15 a 16, nemá ani spoločný vchod a nedostatočná je aj ochrana tohto úradu. Má plochu 600 m2, je na 4 poschodiach, ale v tomto objekte sú aj súkromné byty. Daňový úrad Bratislava II je umiestnený v bývalej budove Koospolu, v tzv. unimobunkách. Daňový úrad Bratislava III na rôznych poschodiach v budove Mlynov a pekární. Daňový úrad Bratislava IV v budove, ktorá je stavebným zariadením Cementární Rohožník. Súčasne v tomto objekte je umiestnené aj Ústredné daňové riaditeľstvo, expozitúra Bratislava. Daňový úrad Bratislava V je v prenajatých priestoroch s ročnou úhradou za nájomné vrátane služieb za 800 tisíc korún. Daňový úrad VI je v prenajatých priestoroch od Mestského úradu Vrakuňa a Kultúrneho strediska Vrakuňa. Daňový úrad Malacky je v prenajatých priestoroch od Bytového podniku Malacky spolu v budove s opatrovateľskou službou pre prestarnutých občanov a s ubytovňou pre sociálne slabšie rodiny. Kancelárie sú prerobené z garzóniek. Daňový úrad Senec je umiestnený v priestoroch Stredného odborného učilišťa strojárskeho a Daňový úrad Pezinok v priestoroch prenajatých od Západoslovenských tehelní, a. s., Pezinok. Tak také je umiestnenie daňových úradov. Na Daňovom úrade Bratislava IV na jedného pracovníka pripadajú 2-4 m2. V jednej miestnosti sú aj 7 pracovníci, pričom nie sú absolútne vytvorené podmienky, aby sa mohlo rokovať s daňovníkmi diskrétne, čo si oni, samozrejme, vyžadujú. Preto pracovníci Daňového úradu Bratislava IV sú radi, ak niektorý zo spolupracovníkov nepríde do práce z dôvodov choroby alebo dovolenky. Na Daňovom úrade Bratislava I majú značnú časť zahraničných daňovníkov, ani pre tých nemajú vytvorené vhodné podmienky na to, aby s nimi mohli diskrétne rokovať. Ústredné daňové riaditeľstvo v tomto roku dostalo na jedného pracovníka približne 180 tisíc korún. Po odpočítaní mzdových nákladov a sociálnych nákladov na 1 pracovníka pripadá 29 tisíc korún na pracovníka. A to je na prevádzku strašne málo. V Českej republike, prepočítané na našu menu, pripadá na jedného pracovníka 420 tisíc korún a v Maďarskej republike 460 tisíc korún. Vidíte ten diametrálny rozdiel vo financovaní slovenských daňových úradov. Daňové úrady vykazujú až 30-percentnú fluktuáciu, pretože pracovníci tam odmietajú pracovať pre nízke platy a zlé pracovné podmienky. Na daňovom riaditeľstve Bratislava IV sú dve toalety pre 99 zamestnankýň. Ústredné daňové riaditeľstvo sa usiluje zriadiť Národnú daňovú školu. Ministerstvo financií sa k tomuto problému stavia veľmi nepružne. Treba úprimne povedať, že daňové úrady všade vo svete si pripravujú svojich pracovníkov vo vlastných školiacich zariadeniach. Myslím si, že aj my by sme úsilie Ústredného daňového riaditeľstva v tomto zmysle mali podporiť, a preto apelujem na pána podpredsedu vlády, aby ministerstvo prehodnotilo svoj doterajší postoj k tomuto úsiliu Ústredného daňového riaditeľstva. V súčasnom období chce Ústredné daňové riaditeľstvo riešiť zlepšenie pracovných podmienok pre pracovníkov daňových úradov tým, že sa stavia budova pre daňové riaditeľstvo Bratislava V v Petržalke. Bude tam lokalizované aj pracovisko Ústredného daňového riaditeľstva a súčasne sa pripravuje nadstavba na túto budovu, aby tam bolo umiestnené aj Daňové riaditeľstvo Bratislava I. Samozrejme, daňové riaditeľstvo a orgány samosprávy proti tomuto namietajú, pretože chcú, aby daňové úrady boli v centre jednotlivých obvodov. Treba úprimne povedať, že pri vybavovaní daňových riaditeľstiev priestormi sa samospráva stavia veľmi nepružne. Nechce pristúpiť na to, aby sa vytvorili podmienky na lepšiu prácu daňových riaditeľstiev. Vyhovárajú sa na to, že daňové úrady sú súčasťou štátnej správy a samospráva nemá čo vytvárať pre nich podmienky. Myslím si, že takýto prístup je neseriózny a nezodpovedný. Daňové úrady pri prechode na novú daňovú sústavu, ktorú zvládli v rekordnom čase, ukázali, že máme schopných pracovníkov, adaptabilných na zmenu podmienok, obetavých a učenlivých. To všetko sa dá získať len za určitých podmienok. Keďže nároky sa stupňujú a podmienky sa nezlepšujú, dochádza k zvýšenej fluktuácii, ktorá je absolútne neúnosná. Okrem toho po daňových úradoch lovia podnikatelia, ktorí chcú získať skúsených pracovníkov v nádeji, že im pomôžu za určitých podmienok v hľadaní spôsobov, ako realizovať bez väčšieho rizika daňové úniky. A tomu je potrebné urýchlene zabrániť. Pri získavaní priestorov pre daňové úrady je potrebné, pretože pracovisko Ústredného daňového riaditeľstva má konkrétnu predstavu, ako zlepšiť situáciu, podporiť jeho úsilie, aby skutočne šesť bratislavských daňových úradov mohlo pracovať v nových podmienkach. Vážené dámy a páni, pripravuje sa zákon o dani z príjmov, kde sa predpokladá, že všetci daňovníci budú priznania podávať na daňové riaditeľstvá. Ak sa tento zákon v takejto podobe prijme, tak bratislavské daňové úrady nebudú schopné v žiadnom prípade zvládnuť túto náročnú úlohu. V tejto súvislosti apelujem súčasne na pána ministra hospodárstva, pretože ministerstvo hospodárstva už 1,5 roka pripravuje trhový poriadok, a zatiaľ tento dokument nie je pripravený na použitie. Vzhľadom na situáciu, ktorá je na trhoviskách, je potrebné, pretože tam sú tiež obrovské daňové úniky, urýchlene vydať trhový poriadok, aby sa aj na trhoviskách zvýšila evidencia daní a tým sa znížili daňové úniky. Vážené dámy a páni, to je všetko, čo som chcel k tomuto problému povedať. A súčasne ešte raz apelujem na pána podpredsedu vlády, aby prehodnotil stanovisko ministerstva financií k lokalizácii a umiestneniu daňových úradov v Bratislave a v budúcom Bratislavskom kraji. Ďakujem za pozornosť.</seg>
            </u>
            <u xml:id="ParlaMint-SK_1996-06-19-t1m16.u1353" who="#AugustínMariánHúska.1929" ana="#regular">
               <seg xml:id="ParlaMint-SK_1996-06-19-t1m16.u1353.p1">Ďakujem pánu poslancovi Baránikovi. Pán predseda Gašparovič - faktická poznámka.</seg>
            </u>
            <u xml:id="ParlaMint-SK_1996-06-19-t1m16.u1354" who="#IvanGašparovič.1941" ana="#regular">
               <seg xml:id="ParlaMint-SK_1996-06-19-t1m16.u1354.p1">Vážené pani poslankyne, páni poslanci, prihlásil som sa len preto, že v rámci prerokúvania tohto bodu programu na žiadosť niektorých predsedov klubov zasadlo politické grémium, kde sme prehodnotili zostávajúci čas na rokovanie. Viacerí poslanci signalizovali, že od budúceho týždňa majú už čas vymedzený a vyhradený na dovolenky, že ich majú zaplatené, a požiadali svojich predsedov klubov, aby so mnou prerokovali následnosť schôdze. Na politickom grémiu sme sa dohodli, že na tejto schôdzi by mali byť prerokované ešte body 12, alebo poviem tlač, aby to bolo jednoznačné, tlač 419, 408, 409, 401 a 398. To sú body 12, 13, 14, 15 a 16 na strane 3. Ide tam najmä o ročné účtovné uzávierky, ktoré by sme mali prerokovať teraz. Zároveň by sme mali prerokovať aj niektoré zákony, o ktorých si myslíme, že by sa mali prerokovať na tejto schôdzi, a to je tlač 425 - návrh zákona poslancov, teda novely, takisto tlač 337, bod 21, starý bod 32 - sú to rozhlasové a televízne koncesionárske poplatky <note type="comment">to sú zákony, ktoré sú krátke, predpokladáme, že bez diskusie</note>, návrh uznesenia o voľne žijúcich organizmoch s tým, že by sme si stanovili čas dnešného rokovania a zaradili by sme ako posledný bod aj interpelácie, ak vyjdú v tomto čase. Teraz je to na nás. Navrhujem, aby sme mali prestávku od 12.00 hodiny do 13.00 hodiny, nie ako zvyčajne, a dohodli sa, že budeme rokovať do 19.00 hodiny alebo do 20.00 hodiny, alebo dokedy neprerokujeme tieto body. To znamená, že ak by sme končili aj o 19.00 hodine alebo o 20.00 hodine posledným zákonom, interpelácie by boli aj potom. Je mi ľúto, že nás je tu tak málo a vlastne nehovorím to skoro nikomu, ale predpokladám, že to vedia aj ostatní, keďže sme o tom hovorili s predsedami politických klubov. Potreboval by som návrh, aby ste mi povedali, či do 19.00 hodiny, do 20.00 hodiny, alebo do skončenia, kým sa neprerokujú tieto zákony. Súhlasíme? <vocal type="noise"><desc>Hlasy z pléna: Áno.</desc></vocal> V tom poradí, ako som ich prečítal. To však znamená, že lietadlo, ak by sme tu boli dlhšie, by letelo zajtra ráno. Ak by sme skončili do 19.00 hodiny alebo do 20.00 hodiny, môže ísť ešte večer. Ak dovtedy neskončíme, lietadlo pôjde až ráno o 9.00 hodine. <vocal type="noise"><desc>Hlasy z pléna.</desc></vocal> Prosím? To už vydržíme. To sa dohodneme potom, ad hoc. Dobre? Beriem na vedomie, že máme prestávku od 12.00 hodiny do 13.00 hodiny a rokujeme, dokiaľ neprejdeme tieto návrhy, tak ako som povedal. Zároveň sme sa na politickom grémiu dohodli, že páni predsedovia klubov sa dohodnú so svojimi členmi a v rámci rozpravy prakticky určia niektorých svojich členov, ktorí zhrnú poznatky klubu k týmto návrhom a prednesú ich. <vocal type="noise"><desc>Hlas zo sály.</desc></vocal> Na tom sme sa dohodli, pani poslankyňa. Samozrejme, že nikomu nemôžete zabrániť, keď bude chcieť vystúpiť. Ale predsa sme si povedali, že budeme regulovať rozpravu. <vocal type="noise"><desc>Hlas poslankyne Rusnákovej - o faktických poznámkach.</desc></vocal> Však faktické poznámky sú rozprava. Dobre? Súhlasíme?</seg>
            </u>
            <vocal type="noise">
               <desc>Hlasy v sále.</desc>
            </vocal>
            <u xml:id="ParlaMint-SK_1996-06-19-t1m16.u1355" who="#JánĽupták.1946" ana="#chair">
               <seg xml:id="ParlaMint-SK_1996-06-19-t1m16.u1355.p1">Ďakujem pánu predsedovi. Pán poslanec Filkus - faktická poznámka.</seg>
            </u>
            <u xml:id="ParlaMint-SK_1996-06-19-t1m16.u1356" who="#RudolfFilkus.1927" ana="#regular">
               <seg xml:id="ParlaMint-SK_1996-06-19-t1m16.u1356.p1">Mám jeden kolegiálny apel na kolegov a kolegyne. Prosím vás, buďme pri vystupovaní vecnejší a stručnejší. Nechcime hovoriť analógie. Sú veci, ktoré netreba spomínať v súvislosti s predmetom diskusie, lebo sú vedľajšie. Ďakujem.</seg>
            </u>
            <kinesic type="applause">
               <desc>Potlesk.</desc>
            </kinesic>
            <u xml:id="ParlaMint-SK_1996-06-19-t1m16.u1357" who="#JánĽupták.1946" ana="#chair">
               <seg xml:id="ParlaMint-SK_1996-06-19-t1m16.u1357.p1">Ďakujem. Pani poslankyňa Schmögnerová a pripraví sa pán Košnár.</seg>
            </u>
            <u xml:id="ParlaMint-SK_1996-06-19-t1m16.u1358" who="#BrigitaSchmögnerová.1947" ana="#regular">
               <seg xml:id="ParlaMint-SK_1996-06-19-t1m16.u1358.p1">Vážený pán predsedajúci, vážený pán minister a podpredseda vlády, vážené kolegyne, vážení kolegovia, štátny rozpočet za I. štvrťrok 1996 vykazuje rozpočtové príjmy viac ako 40 mld a rozpočtové výdavky 43,9 mld korún. Podľa toho schodok rozpočtového hospodárenia predstavuje 1,5 mld korún. Do schodku štátneho rozpočtu na strane príjmov v položke príjmy zo splácania úverov, pôžičiek a z predaja účastín sa zahrnuli aj príjmy z emisie štátnych dlhopisov na výstavbu diaľničnej siete v Slovenskej republike vo výške viac ako 3 mld korún a ostatné príjmy v čiastke 848 mil. korún. Na strane výdavkov v položke c) úvery, pôžičky, účasť na majetku a splácanie istiny vo výške 6 354,5 mil., z ktorej podstatnú časť tvorí splácanie istiny v rámci vnútornej a zahraničnej zadlženosti. Po zohľadnení týchto položiek čistý schodok štátneho rozpočtu za I. štvrťrok predstavuje mínus 999,4 mil. korún, t. j. necelú 1 miliardu korún. Zámery vlády v príjmoch štátneho rozpočtu sa dosiahli skoro na úrovni štvrťročného rozpočtu, výdavky sú nižšie o 1,8 %. Na základe toho možno usudzovať, že zámery vlády v rozpočtovom hospodárení za I. štvrťrok tohto roku sa daria presadzovať. Na príjmovej strane rozpočtu pozornosť vzbudzuje poddimenzované plnenie pri daniach z pridanej hodnoty na úrovni 17,1 % a pri spotrebných daniach na úrovni 17,9 %. Výpadok príjmov z týchto dvoch druhov daní v absolútnej výške predstavuje skoro 6 mld korún. Pri daniach z pridanej hodnoty môžeme predpokladať, že je to aj dosah novelizácie zákona o DPH s účinnosťou k 1. 1. 1996, čiastočne možno i nepresného odhadu účinku tohto zákona zo strany ministerstva financií. Pri spotrebnej dani to znamená, že pokračuje minuloročný trend výpadku platenia daní. Znamená to, že ani opatrenia vlády a ministerstva financií na zvýšenie daňovej disciplíny pri spotrebnej dani sa celkom neosvedčili. Pán minister financií pred dvoma dňami a dnes opakovane argumentoval, že pri DPH ide o sezónne neplnenie bežné pre I. štvrťrok každého roku. Čiastočne je to naozaj tak. Ale ak pán minister financií popiera dosahy daňových opatrení, ktoré sa dotýkajú daňových sadzieb, na daňové príjmy štátneho rozpočtu, ako to urobil, keď zdôvodňoval jednostranne preplnenie DPH v štátnom rozpočte za minulý rok iba daňovým opatrením dotýkajúcim sa režimu zálohového platenia dane z pridanej hodnoty, pripadá mi to, akoby kopáč tvrdil, že nemá prečo používať lopatu, alebo chirurg skalpel. Musím povedať, že v jeho odpovedi bolo viac demagógie ako argumentácie. Každému je zrejmé, že zmeny v daňovom zaťažení, aj pri nepriamych daniach, majú dosahy na príjmovú stránku štátneho rozpočtu, i keď podľa teoretickej Lafettovej krivky má rast daňového zaťaženia pozitívne účinky na rozpočet iba do určitého bodu, po ktorom sa začínajú prejavovať opačné účinky. Prerokúvanie správy o plnení štátneho rozpočtu za I. štvrťrok 1996 na tej istej schôdzi ako štátneho záverečného účtu za rok 1995 umožňuje robiť určité porovnania. Pán minister financií zožal potlesk vládnych poslancov, keď dokazoval, na akých o koľko odvážnejších východiskách zostavila vláda Vladimíra Mečiara štátny rozpočet za rok 1995 v porovnaní s návrhom štátneho rozpočtu tzv. dočasnej vlády. A dosiahnuté výsledky pokladá nielen on, ale i renomovaní zahraniční experti za excelentné. Otázku, či ich za excelentné pokladá aj bežný človek, keď priemerné príjmy v roku 1995 poklesli o 0,5 %, keď podstatne vzrástli napríklad dopravné náklady po zrušení cestovných zliav, keď sa mzdy učiteľov a lekárov udržujú na kritickej úrovni, si už pán minister nepoložil. V minulom roku na priaznivé výsledky štátneho rozpočtu pôsobili neopakovateľné jednorazové a neplánované faktory, ako ukončenie platobnej dohody, presun 2 miliárd z CKP do štátneho rozpočtu, doplnkové príjmy vo forme zahraničných grantov predstavujúcich 4 miliardy, príjmy z penálov a pokút za sankcie - úroky z oneskorenia zaplatenia vo výške 2,3 miliardy. Len doplnkové, náhodné a ostatné príjmy spolu vzrástli z predpokladaných 1,3 mld na 8,4 mld, t. j. vzrástli indexom 656,1. Len z uvedených položiek štátny rozpočet v roku 1995 nepočítal v rozsahu takmer s 10 mld korún. Prečo o tom hovorím práve teraz? Je nepochybné, že miera neurčitosti pri zostavovaní štátneho rozpočtu je značná, a predpokladám, že ani dnes nevieme odhadnúť, aká bude napríklad položka - doplnkové, náhodné a ostatné príjmy za rok 1996. V roku 1995 iba vďaka nim a ukončeniu platobnej dohody deficit štátneho rozpočtu skončil o 10 mld lepšie, ako sa predpokladalo. Ako to bude vyzerať v roku 1996, nevieme odhadnúť. Je to zatiaľ pre nás skutočne veľkou neznámou. Nevieme preto povedať, či tohtoročné výsledky budú natoľko priaznivé ako v roku 1995. I keď sme mali možnosť si vypočuť, že stav k 3. júlu zhruba zodpovedá plánovaným predpokladom, podotýkam, že prirodzene stav k jednému dňu nie je v danej situácii rozhodujúci, ale dlhodobejšie sa skutočne pohybuje deficit štátneho rozpočtu na úrovni predpokladanej zákonom o štátnom rozpočte na rok 1995. Rozpočtová politika štátu na rok 1996 si vytýčila niekoľko zámerov. Za I. štvrťrok, ak by som počítala mechanicky, by sa z nich mala splniť jedna štvrtina. Za najdôležitejšie z nich pokladám podporu exportu prostredníctvom poskytovania štátnych záruk na bankové úvery, použitie štátnych zdrojov na podporu bytovej výstavby a oživenie vnútornej spotreby, napríklad, ako bolo uvedené, znížením sadzby dane z pridanej hodnoty. Žiaľ, tieto zámery sa z najrôznejších dôvodov nepodarilo v I. štvrťroku plniť. Za rozhodujúce pokladám to, že sa dlhodobo nerealizujú vládne zámery exportnej politiky. Pokles konjunktúry na západe ukázal zraniteľnosť slovenského hospodárstva. Preto nás nemôže spomalenie dynamiky deficitu bilancie zahraničného obchodu uspokojiť. Štruktúrne zaostávanie slovenského hospodárstva, bohužiaľ, rastie, a ak vláda nezačne urýchlene realizovať politiku zameranú na modernizáciu slovenského hospodárstva, toto zaostávanie sa bude geometricky zväčšovať. Keďže táto Národná rada nechce zaradiť na svoje rokovanie bod rokovanie o hospodárskej politike vlády, chcela by som využiť prítomnosť pána ministra financií a podpredsedu vlády, aby stručne zrekapituloval podiel finančnej politiky na presadzovaní zámerov hospodárskej politiky vlády. O to skôr, keď sa opakovane realizuje napríklad podhodnotenie plnenia kapitálových transferov podnikateľským subjektom, kapitálové transfery obciam atď. Viem, že aj tu pôsobia sezónne vplyvy, ale chcela by som vedieť, ako vec pokračuje v nasledujúcich mesiacoch. K poslednej otázke, ktorou budem končiť, ma vyprovokoval pán poslanec Baránik, keď hovoril o tom, ako nedostatočne sú vybavené daňové úrady, a uvádzal niektoré veľmi impresívne príklady. Chcem upozorniť, že vlani príjmy z penálov, pokút a sankcií a úroky z oneskorenia zaplatenia predstavovali 2,285 mld korún. Tieto prostriedky sa nedostávajú na účet štátneho rozpočtu, ale sa rozdeľujú priamo na daňové úrady a ministerstvo financií podľa určitého kľúča. Nepamätám si presne, či sa zachováva rovnaký kľúč ako v predchádzajúcom roku 1994. Uvedomme si, že Národná rada Slovenskej republiky tým stráca možnosť rozhodovať o použití značnej časti zdrojov. Podľa pána poslanca Baránika sa však nezlepšuje ani technické vybavenie daňových úradov. Pán minister, vysvetlite, prosím, aká je súčasná situácia na daňových úradoch, samozrejme stručne, a použitie týchto prostriedkov. Zároveň aj to, ako sa bude postupovať v nasledujúcich rokoch. Ďakujem pekne za pozornosť.</seg>
            </u>
            <kinesic type="applause">
               <desc>Potlesk.</desc>
            </kinesic>
            <u xml:id="ParlaMint-SK_1996-06-19-t1m16.u1359" who="#JánĽupták.1946" ana="#chair">
               <seg xml:id="ParlaMint-SK_1996-06-19-t1m16.u1359.p1">Ďakujem pani poslankyni. Nech sa páči, pán poslanec Košnár. Pripraví sa pán Sopko.</seg>
            </u>
            <u xml:id="ParlaMint-SK_1996-06-19-t1m16.u1360" who="#JozefKošnár.1933" ana="#regular">
               <seg xml:id="ParlaMint-SK_1996-06-19-t1m16.u1360.p1">Vážený pán predsedajúci, vážený pán podpredseda vlády, kolegyne, kolegovia, dámy a páni, chcem rešpektovať jednak rozhodnutie či odporúčanie politického grémia, ako aj výzvu kolegu Filkusa, a preto sa budem usilovať byť maximálne stručný a moje poznámky budú mať charakter skôr otázok, na ktoré som nedostal odpoveď pri prerokúvaní tejto správy v našom výbore. Začal sa tretí štvrťrok. Zaoberáme sa správou o plnení štátneho rozpočtu za I. kvartál, čo môže spôsobovať istú kurióznu situáciu najmä pre tých kolegov, ktorí pri prerokúvaní štátneho záverečného účtu za rok 1995 zamerali, ohraničili svoj pohľad len na ten dátum do 31. decembra, a preto vítam, že pán podpredseda vlády aktualizoval aspoň tri najzákladnejšie údaje týkajúce sa štátneho rozpočtu k včerajšiemu dňu. Pravda, aby rokovanie nebolo formálne a vzhľadom na práce, ktoré sa uskutočňujú na príprave návrhu štátneho rozpočtu na budúci rok, bolo by azda užitočné, aby sme mali aspoň hrubé informácie o tom, k akým posunom vo vývinových trendoch ekonomiky, ktoré sme charakterizovali pri štátnom záverečnom účte, dochádza napríklad v menovej oblasti, rast agregátu M2, spomaľovanie rýchlosti obehu peňazí, pokles miery súkromných úspor, schodok bilancie zahraničného obchodu, ktorý má značne vysoký rozsah, vplyv na vývoj platobnej bilancie atď. Situácia, pokiaľ ide o hospodárenie podnikov, je tiež situáciou, ktorá si vyžaduje hlbšiu analýzu, keď približne 57 % <note>možno to nie je najčerstvejší údaj</note> podnikov nad 25 zamestnancov vykazuje stratu a rozdiel medzi sumou ziskov ziskových podnikov a stratových je relatívne nízky - rádu okolo 40 mld atď. Chcem sa teda v týchto súvislostiach spýtať, v čom sú skutočné dôvody nenaplnenia príjmov do štátneho rozpočtu, pokiaľ ide o daňové príjmy, osobitne o daň z pridanej hodnoty, keď sa naplnili na 17,1 % z celoročného objemu a spotrebných daní na 17,9 %. Okrem argumentov, ktoré tu odzneli, chcel by som sa spýtať, prečo pri takom vývoji obchodnej bilancie, kde rýchlejšie rastie dovoz ako vývoz, by malo byť aj plnenie dane z pridanej hodnoty poznamenané týmto faktorom. A preto si neviem dosť dobre vysvetliť takéto veľmi nízke plnenie dane z pridanej hodnoty za I. kvartál. A druhá otázka, na ktorú by som sa chcel spýtať, je to, že v zameraní finančnej a rozpočtovej politiky, presnejšie rozpočtovej politiky na rok 1996, sa okrem iných mnohých vecí uvádza aj podpora exportu a nazdávam sa, že v tejto oblasti nepostačuje len poskytovanie záruk za bankové úvery, ale že práve vzhľadom na vývoj obchodnej i platobnej bilancie je azda už zrelý, ak nie prezretý čas na koncepčnejšie úvahy, povedzme, v smere EXIM banky atď., a okrem toho sa projektovalo, že v roku 1996 sa bude v transformácii rozpočtového mechanizmu pokračovať najmä v oblasti budovania štátnej pokladnice Slovenskej republiky. Iste by bolo nielen zaujímavé, ale aj veľmi užitočné, keby sme sa vedeli orientovať, v akom štádiu je doteraz budovanie štátnej pokladnice Slovenskej republiky ako jeden z významných smerov rozpočtovej politiky, jej zdokonaľovania, zvyšovania jej efektívnosti v roku 1996. Ďakujem za pozornosť.</seg>
            </u>
            <u xml:id="ParlaMint-SK_1996-06-19-t1m16.u1361" who="#JánĽupták.1946" ana="#chair">
               <seg xml:id="ParlaMint-SK_1996-06-19-t1m16.u1361.p1">Ďakujem pánu poslancovi. Nech sa páči, pán poslanec Sopko. Pripraví sa pán poslanec Filkus.</seg>
            </u>
            <u xml:id="ParlaMint-SK_1996-06-19-t1m16.u1362" who="#ViliamSopko.1948" ana="#regular">
               <seg xml:id="ParlaMint-SK_1996-06-19-t1m16.u1362.p1">Vážený pán predsedajúci, vážený pán podpredseda vlády Slovenskej republiky, panie poslankyne, páni poslanci, dnes hodnotíme vývoj plnenia príjmov aj výdavkov štátneho rozpočtu za obdobie I. štvrťroku 1996. Z pohľadu percentuálneho plnenia je priaznivý. Časové naplňovanie rozpočtových zámerov pri príjmoch na 24,9 % a pri výdavkoch na 23,2 % priaznivo pôsobí na stav schodku v porovnaní s úlohou založenou v štátnom rozpočte. V štruktúre príjmov je však vývoj diferencovaný. Už v súčasnom štádiu sa ukazujú úzke miesta v príjmovej časti štátneho rozpočtu. Možno za ne pokladať vývoj v plnení rozhodujúcich daní, a to daní z pridanej hodnoty a spotrebných daní. Daň z pridanej hodnoty tvorí 33,7 % celkových príjmov a spotrebnej dane 14,3 %. Na dani z pridanej hodnoty bolo zinkasovaných len 17,1 % a časový vývoj a výpad predstavuje viac než 4 mld Sk. Podobne je to pri spotrebných daniach, kde výpad oproti ideálnemu plneniu je 1,6 mld. Správa, ktorú nám predložili, konštatuje tento stav bez hlbších analytických záverov. Preto by som chcel poznať a vedieť, aké skutočnosti ovplyvňujú takéto nepriaznivé plnenie dane z pridanej hodnoty. Aký vplyv má zníženie sadzby dane na jej plnenie? Bude ďalší vývoj v plnení podobný s rokom 1995 a bude splnený rozpočtový zámer? Rovnako otázka: Nesignalizuje zinkasovaná daň určité problémy vo výrobe, kde sa daň tvorí? Podobné sa pýtal aj pán poslanec Košnár. Mali by sme poznať odpoveď na tieto otázky. Ale podobné otázky možno položiť aj pri spotrebných daniach. Prosím podpredsedu vlády pána Kozlíka, aby na tieto otázky reagoval a zaujal k ním stanovisko. Je na škodu veci, že sa správa nezmieňuje o vývoji nedoplatkov. Aký je ich stav k 31. marcu 1996 alebo k dnešnému dňu? Aký je vývoj oproti rovnakému obdobiu minulého roku? Z výdavkovej časti rozpočtu síce cez tabuľkovú časť je možné zistiť, ako ústredné orgány odčerpávajú rozpočet. Žiadalo by sa zvýrazniť čerpanie na účely, to znamená na tie účely, ktoré boli predmetom širokej diskusie pri schvaľovaní rozpočtu. Mám na mysli, aký objem poukázal štát za svojich poistencov pre zdravotné poisťovne. Stav odčerpávania zdrojov rozpočtu by bol pozitívny, keby nebol výsledkom regulácie čerpania rozpočtu, ale výsledkom pokrytia potrieb. Zadlženosť zdravotníckych a školských zariadení sa v podstate nemení a nespokojnosť s úrovňou odmeňovania v týchto rezortoch sa stále prehlbuje. Z uvedeného vyplýva, že hodnotenie plnenia štátneho rozpočtu je naozaj len konštatačné. Existujúci stav je málo analyzovaný a nie sú navrhnuté opatrenia na splnenie rozpočtových úloh. Ďakujem za pozornosť.</seg>
            </u>
            <u xml:id="ParlaMint-SK_1996-06-19-t1m16.u1363" who="#JánĽupták.1946" ana="#chair">
               <seg xml:id="ParlaMint-SK_1996-06-19-t1m16.u1363.p1">Ďakujem pánu poslancovi. Nech sa páči, pán poslanec Filkus.</seg>
            </u>
            <u xml:id="ParlaMint-SK_1996-06-19-t1m16.u1364" who="#RudolfFilkus.1927" ana="#regular">
               <seg xml:id="ParlaMint-SK_1996-06-19-t1m16.u1364.p1">Vážený pán podpredseda vlády, vážený predsedajúci, kolegyne, kolegovia, je nás tu tak málo, že neviem, či sa mám presadiť silou hlasu alebo autoritou rozumu. Je to také prostredie skôr na pivo ako na takúto vážnu diskusiu. Ale musíme si navzájom povedať, či to myslíme s tým naším parlamentom vážne, alebo nie. Nijako nechcem znevažovať pozitíva makroekonomických veličín, o ktorých sme hovorili aj včera a máme možnosť o nich hovoriť aj v súvislosti s týmto kvartálom. Veľmi telegraficky. Ide len o to, aby sme si reálne zvážili stav do budúcnosti, aby sme reálne vedeli posúdiť, či sa to bude takto pozitívne vyvíjať naďalej samo. Poviem prečo. Som na pochybách a myslím si, že sú určité bariéry, ktoré stoja v ceste nášmu budúcemu ekonomickému rastu. Patria sem: 1. Recesia zo západných trhov sa ešte naplno neprejavila na našom vývoze. Tá sa prejavila len čiastočne <note>nebudem rozvádzať, prečo</note>. 2. Naša konkurenčná schopnosť klesá pre politickú nestabilitu. Signály dostávame z rôznych kútov, z rôznych krajín, aj od našich najbližších susedov. 3. Vplyv zahraničného kapitálu je veľmi malý. Nehovorím, že nie je zachovaná dynamika, ale v porovnaní s našimi susedmi ide o minimálny vplyv. 4. Pomalá reštrukturalizácia na úkor neadekvátneho privlastňovania si majetku. Samozrejme, samotná téza, niekoľko ráz vysvetľovaná a uvádzaná aj pánom podpredsedom Húskom, o vytváraní si vlastnej vnútornej kapitálovej vrstvy je v podstate správna, ale nemôže ísť v neprospech reštrukturalizácie, v neprospech oživenia mikrosféry a najmä neadekvátneho privlastňovania si majetku. 5. To, čo sa objavuje v súčasnom stave a čo treba pozitívne hodnotiť je, že v štruktúre dovozu sa ozaj začínajú veľmi jasne ukazovať dovozy technológií a výrobných zariadení. 6. Pripájam sa k názoru profesora Baránika jednou vetou, že treba pomôcť všestrannému vybaveniu daňových úradov na úkor - a teraz podčiarkujem - ostatnej štátnej správy. Najmä preto, lebo daňová sústava, daňová politika, celý daňový systém dozrieva všade vo svete, nielen v transformujúcich sa krajinách od 3 až do 5 rokov. Takisto sa pripájam k otázkam pána Košnára, ktoré som chcel tiež povedať, najmä v súvislosti s formovaním štátnej pokladnice. Ďakujem pekne.</seg>
            </u>
            <u xml:id="ParlaMint-SK_1996-06-19-t1m16.u1365" who="#JánĽupták.1946" ana="#chair">
               <seg xml:id="ParlaMint-SK_1996-06-19-t1m16.u1365.p1">Ďakujem pánu poslancovi Filkusovi. <vocal type="noise"><desc>Hlasy v sále.</desc></vocal> Keďže nemáme nikoho prihláseného do rozpravy, hlási sa ešte niekto do rozpravy? Pán poslanec Kňažko - faktická poznámka.</seg>
            </u>
            <u xml:id="ParlaMint-SK_1996-06-19-t1m16.u1366" who="#MilanKňažko.1945" ana="#regular">
               <seg xml:id="ParlaMint-SK_1996-06-19-t1m16.u1366.p1">Ďakujem. Len by som chcel oznámiť, že hlasujem hlasovacou kartou číslo 2.</seg>
            </u>
            <u xml:id="ParlaMint-SK_1996-06-19-t1m16.u1367" who="#JánĽupták.1946" ana="#chair">
               <seg xml:id="ParlaMint-SK_1996-06-19-t1m16.u1367.p1">Hlasujete hlasovacou kartou číslo 2. Ďakujem. Ak sa nikto nehlási, vyhlasujem rozpravu o dvadsiatom treťom bode programu za skončenú. Chce sa k rozprave vyjadriť podpredseda vlády pán Kozlík? Nech sa páči.</seg>
            </u>
            <u xml:id="ParlaMint-SK_1996-06-19-t1m16.u1368" who="#SergejKozlík.1950" ana="#regular">
               <seg xml:id="ParlaMint-SK_1996-06-19-t1m16.u1368.p1">Vážený pán predsedajúci, vážená Národná rada, nechcem zdržovať priebeh tejto schôdze, vyjadrím sa krátko k priebehu rozpravy. Pokiaľ ide o situáciu na daňových úradoch, určite vás nemusím presviedčať, že dobre tú situáciu poznám a, samozrejme, celé riešenie rozmiestnenia tej pozície sa v jednotlivých budovách, v jednotlivých mestách viaže na prostriedky. Pomáhame si tzv. vedľajšími rozpočtovými príjmami, ktoré sú každoročne kritizované, ale je to jediný výraznejší zdroj, cez ktorý môžeme túto situáciu riešiť. Podotýkam, že sme podstatne zmenili celý systém tvorby a použitia vedľajších rozpočtových príjmov, keď na základe schválených rozpočtových pravidiel, zákona 303 z minulého roka, 30 % z týchto príjmov odvádzame do štátneho rozpočtu. To nebolo v minulom období, a zmenili sme poradie, ako tvoríme vedľajšie rozpočtové príjmy. V prvom rade sú platby daňových nedoplatkov do štátneho rozpočtu. Predtým boli penále na prvom mieste, ktoré tvorili hlavný zdroj vedľajších rozpočtových príjmov. Penále ako zdroj vedľajších rozpočtových príjmov prišli až na tretie miesto v poradí zdrojov alebo nakladania zdrojov, dostali sa teda podstatne ďalej z hľadiska toho, že môžu napĺňať príjmy, ktorými ministerstvo financií môže riešiť situáciu na daňových úradoch. V rámci zdrojov, ktoré máme v týchto príjmoch, na prvé miesto na rok 1996 a ďalšie roky som postavil informačnú sústavu, pretože bez kvalitnej informatiky sa v oblasti daní, ciel absolútne nemôžeme pohnúť ďalej. Budovy, žiaľbohu, pán poslanec, budú tak, ako nám budú stačiť zdroje v ďalšom období. Chápem to tvoje vystúpenie ako pozitívne vystúpenie v tom zmysle, že upozornilo na situáciu, a možno bude menší tlak pri prerokúvaní niektorých rozpočtových záležitostí, či na konci roka alebo v rámci tvorby štátneho rozpočtu. Pokiaľ ide o pani poslankyňu Schmögnerovú, s mnohým, čo povedala, samozrejme, súhlasím. Druhá vec je - stále platí to, čo som uvádzal včera, že tento rok sa vyvíja lepšie ako rok 1995 z hľadiska kvartálneho plnenia. Iná vec je, že pokiaľ sa menia sadzby dane, DPH ako daň, ktorá sa viaže svojím spôsobom na konečnú spotrebu, je pomerne rýchlo prejavujúca sa daň v rámci príjmov štátneho rozpočtu, takže efekty, ktoré plynuli zo zmeny, ktorá sa konala v roku 1994, sa nepochybne naplnili už v priebehu roka 1994. Dokladal som to aj vývojom I. kvartálu v príjmoch roku 1995, ale nechcem v tomto smere polemizovať. Nesporné je jedno, že vlna príjmov sa zdvihla až v mesiaci máji roku 1995, keď do plnej platnosti nabehol účinok opatrenia, ktoré sme prijali v štátnom rozpočte na rok 1995 koncom marca a ktoré podstatne sprísnilo režimovanie odpočtov dane z pridanej hodnoty práve splnením podmienky splnenia odvodových povinností voči štátu, DPH v reťazci uplatňovania DPH. Takže sme zdvihli vlnu príjmov štátneho rozpočtu pomerne razantne. Na druhej strane, momentálne najmä v II. kvartáli 1996 sa prejavila situácia, keď už mnohé subjekty, najmä veľké subjekty, dospeli do situácie, keď splnili túto podmienku, to znamená na jednej strane je to pozitívne pre štát, na druhej strane začínajú sa už odpočty uplatňovať vo väčšom rozsahu, pretože príslušné podnikateľské subjekty naplnili túto podmienku, a predsa len vývoj v oblasti dane z pridanej hodnoty, najmä v druhom štvrťroku 1996, nebol taký dynamický ako trebárs v predošlom období. Od pána poslanca Sopka tu bola pripomienka, aké prijímame opatrenia. Prijímame opatrenia v legislatíve, mal som dvojdňové sedenie s daňovými úradmi pred dvoma-troma týždňami, už to neviem časove zaradiť, kde sme si veľmi podrobne rozobrali aspekty vývoja daní podľa jednotlivých druhov daní, spísali sme si námety a budeme veľmi promptne robiť určité korekcie, menšie korekcie, ale možno účinné v rámci celého systému daní. Pani poslankyňa, súhlasím aj s tým, že sme vo veľkej miere v neurčitosti v oblasti štátneho rozpočtu, čo je však, myslím, sprievodným znakom všetkých transformujúcich sa ekonomík, takže sa na to viaže aj pomerne prísny regulačný systém výdavkov. Viaže sa to zase na otázku, ako sme plnili výdavky štátneho rozpočtu v oblasti kapitálových výdavkov. Podotýkam, že v sociálnej oblasti ideme vždy plne v rozmere kvartálneho alebo mesačného plnenia, proporčného plnenia. Aj čo sa týka krytia samosprávnych nákladov miest a obcí, informoval som, že sme v predstihu. Dlhá zima sa podpísala na plnení kapitálových výdavkov štátneho rozpočtu za prvý kvartál, pretože sú to v značnej miere investície, čerpanie sa potom výraznejšie prejavilo v druhom kvartáli a bude akcelerovať v treťom a štvrtom kvartáli. Okamžite sme uvoľňovali prostriedky na diaľnice, 3 mld dlhopisov, okamžite, po schválení vládou sme uvoľňovali aj miliardu prostriedkov na výstavbu bytov. Druhá vec je, ako rezorty čerpajú kapitálové výdavky. Samozrejme, nerobili sme nad rámec regulačných opatrení a ani žiadne iné obmedzujúce opatrenia. Pokiaľ ide o výsledky v roku 1995, že možno tam nebol taký zreteľný sociálny náboj, bol v tom rozmere, ako sme plánovali, ale výsledky roku 1995 urobili predpolie na riešenia viacerých vecí v roku 1996, či sa to týka úpravy dôchodkov, či sa to týka teraz pripravovaných zmien platov v oblasti zdravotníctva, riešenia platov špičkových odborníkov. Takže všetko má svoju postupnosť a asi všetci so mnou súhlasia s tým, že dynamika spotreby nemôže ísť nad dynamiku produktivity tohto štátu. To je, samozrejme, zase viazané na štrukturálne procesy, ktoré vo svojom vystúpení spomínal najmä pán poslanec Filkus. Dotknem sa prognózy plnenia štátneho rozpočtu, tú otázku položil pán poslanec Sopko. Medzitým som si ešte trošku prerátal včerajší údaj na základné daňové príjmy. Ak sme mali v prvom kvartáli DPH plnenú na 17 %, tak ku včerajšiemu dňu už je to 40 %, takže už cítiť akceleráciu. A pokiaľ ide o kritiku na spotrebnú daň, v podstate takisto bolo plnenie za prvý kvartál na 17 % a k 3. 7. je to 45 % ročného podielu a znovu zreteľne cítiť akceleráciu príjmov v tejto dani a sme o 2 miliardy vyššie, ako sme boli v roku 1995, to znamená, že sme určitým spôsobom dosiahli obrat oproti roku 1995 v tejto dani. Čo sa týka dane z príjmov, tam je plnenie veľmi priaznivé, keď k 3. júlu - pardon, nie veľmi, nechcem používať prívlastky takéhoto druhu - priaznivé v tom, že plnenie k 3. júlu je na 53,3 %, takže v tejto významnej daňovej položke je predstih. Naznačuje to, ak berieme do úvahy časové faktory, že v druhom, treťom, štvrtom kvartáli pôjdu rozsiahlejšie najmä investičné faktory, ktoré budú vytvárať zase určité sprievodné účinky na rast ekonomiky, že by sme mali splniť tak daňové zámery, príjmovú zložku, ako aj príjmové zámery v oblasti štátneho rozpočtu. Naopak, naším zámerom je dospieť k čo najvyššiemu zníženiu deficitu štátneho rozpočtu, ale naznačujem, že zámery, tak ako boli postavené v rozpočte, by sme mali naplniť. Pokiaľ ide ešte o otázku budovania štátnej pokladnice, ktorú položil pán poslanec Košnár, v podstate celý ten režim beží. Vláda schválila základnú koncepciu. Momentálne nám do tohto vstupuje problém nového územnosprávneho členenia, s ktorým sa musíme, samozrejme, v modeli koncipovania štátnej pokladne vyrovnať. Asi o 2 mesiace sa nám posúva režimovanie, takže v septembri ideme už s vecným návrhom zabezpečenia systému štátnej pokladne. Podotýkam, že to však ďalej znamená vytvoriť aj personálne predpoklady v okresoch, v celom systéme daňových úradov, ktoré budú základnými článkami, nositeľmi spodnej štruktúry štátnej pokladnice. Informujem len v tom zmysle, že sa na celom systéme intenzívne pracuje. Svoje vystúpenie končím v tom zmysle, že na základe čísel, ktoré som uviedol k 3. júlu, dokladám to, čo som tvrdil pri uvádzaní prvého kvartálu, že časový faktor skutočne funguje a že dochádza už k akcelerácii daňových príjmov, že sú prijímané a predpokladáme ďalšie opatrenia v oblasti správy a výberu daní a ciel tak, aby sme nielenže splnili, ale preplnili plán v oblasti daňových príjmov, ale aj v oblasti príjmov štátneho rozpočtu nad rámec toho, čo sa schválilo v tomto parlamente. Ďakujem pekne.</seg>
            </u>
            <kinesic type="applause">
               <desc>Potlesk.</desc>
            </kinesic>
            <u xml:id="ParlaMint-SK_1996-06-19-t1m16.u1369" who="#JánĽupták.1946" ana="#chair">
               <seg xml:id="ParlaMint-SK_1996-06-19-t1m16.u1369.p1">Ďakujem pánu podpredsedovi vlády. Žiada si záverečné slovo pán poslanec Maxon?</seg>
            </u>
            <u xml:id="ParlaMint-SK_1996-06-19-t1m16.u1370" who="#MiroslavMaxon.1951" ana="#regular">
               <seg xml:id="ParlaMint-SK_1996-06-19-t1m16.u1370.p1">Ďakujem pekne, nie.</seg>
            </u>
            <u xml:id="ParlaMint-SK_1996-06-19-t1m16.u1371" who="#JánĽupták.1946" ana="#chair">
               <seg xml:id="ParlaMint-SK_1996-06-19-t1m16.u1371.p1">Prosíme poslancov, aby sa dostavili do rokovacej sály, budeme hlasovať. Pristúpime k hlasovaniu o návrhu uznesenia, ktoré máte predložené. Prosím pána poslanca Maxona, aby uvádzal hlasovanie o návrhu uznesenia.</seg>
            </u>
            <u xml:id="ParlaMint-SK_1996-06-19-t1m16.u1372" who="#MiroslavMaxon.1951" ana="#regular">
               <seg xml:id="ParlaMint-SK_1996-06-19-t1m16.u1372.p1">Vážené dámy, vážení páni, návrh uznesenia Národnej rady Slovenskej republiky k správe o plnení štátneho rozpočtu Slovenskej republiky za I. štvrťrok 1996 odporúčam prijať tak, ako je uvedené v prílohe spoločnej správy.</seg>
            </u>
            <u xml:id="ParlaMint-SK_1996-06-19-t1m16.u1373" who="Gavorník, Š." ana="#regular">
               <seg xml:id="ParlaMint-SK_1996-06-19-t1m16.u1373.p1">Vážený pán predsedajúci, vážené dámy poslankyne, vážení páni poslanci, Fond národného majetku Slovenskej republiky po prerokovaní v prezídiu a v dozornej rade Fondu národného majetku predložil, tak ako už pán podpredseda Ľupták povedal, vláde Slovenskej republiky na prerokovanie správu o svojej činnosti za rok 1995. Vláda Slovenskej republiky odporučila predložiť materiál Národnej rade Slovenskej republiky. Fond národného majetku Slovenskej republiky začal činnosť v roku 1995 v intenciách zákona číslo 369/1994 Z. z., ktorými sa na prezídium fondu preniesli kompetencie v rozhodovaní o priamych predajoch. Popri povinnosti využiť dané kompetencie sa musel fond vyrovnať so spoločenskou požiadavkou zásadne zrýchliť proces privatizácie. V roku 1995 prevzal fond 223 privatizačných projektov, ktoré obsahovali 338 výstupov. Na fond prešiel v roku 1995 majetok podľa predložených súvah v hodnote 89 922 mil. Sk. Z prijatých privatizačných projektov v roku 1995 bolo 85 projektov, ktorých schváleným výstupom bolo založenie akciovej spoločnosti. V priebehu roka založil 104 akciových spoločností, do ktorých vložil majetok vo výške 23 983 46 tisíc Sk. Z toho bolo zatiaľ zapísaných do obchodného registra 71 akciových spoločností. Prezídium vydalo v roku 1995 celkove 376 rozhodnutí o priamom predaji podnikov a akcií v kúpnej cene 36 662 438 tisíc Sk. Z rozhodnutí bolo zrealizovaných 211, z toho 109 sa týkalo priameho predaja podnikov a 102 priameho predaja akcií. Uzavretých bolo 103 zmlúv o predaji podniku, resp. časti podniku a 307 zmlúv o odplatnom prevode akcií kúpou. Úspešne sa zrealizovalo 73 verejných obchodných súťaží a dosiahnutá výška kúpnej ceny bola 1 270 967 tisíc Sk. Verejná dražba sa v minulom roku neuskutočnila. Predaj akcií na verejnom trhu cenných papierov bol realizovaný najmä formou priamych obchodov na základe kúpnych zmlúv. V menšej miere sa obchodovalo aj formou anonymných obchodov. Pri predaji 1 197 717 kusov akcií bol výnos z predaja 127 642 946 Sk. Dosiahnutá priemerná cena jednej akcie bola 106,60 Sk. Fond zabezpečil v oblasti mimosúdnych rehabilitácií finančnú náhradu 527 oprávneným osobám formou vydania cenných papierov v rozsahu 43 398 kusov akcií v nominálnej hodnote 1 000 Sk. V oblasti reštitučných nárokov boli vyrovnané nároky 30 oprávneným osobám vo výške 13 948 tisíc Sk. Fond uzavrel celkove v roku 1995 117 bezodplatných prevodov na obce a Slovenský pozemkový fond vo výške 8 856 314 Sk. Významnou aktivitou fondu bola príprava emisie dlhopisov a ich upísanie platne zaregistrovaným občanom na ich majetkové účty v Stredisku cenných papierov. Fond emitoval 3 326 630 dlhopisov právoplatne zaregistrovaným majiteľom. V oblasti sledovania a vymáhania pohľadávok prerokoval fond 142 žiadostí o úpravu platobných podmienok. Ide najmä o úpravu splátkového kalendára a uznanie investícií ako úhrady úrokov. Svoje záväzky voči fondu nesplnilo 214 kupujúcich. Z dôvodu dlhodobého neplnenia povinností zo strany kupujúceho fond odstúpil od štyroch zmlúv. V súlade s § 12 odsek 3 zákona založil šesť spoločností s ručením obmedzeným, ktorých je jediným spoločníkom. Do týchto spoločností sa predpokladá vklad majetku získaného na základe odstúpenia od zmlúv na prechodný čas až do určenia nového nadobúdateľa majetku, resp. predaja tejto spoločnosti. Po vytvorení legislatívnych podmienok sa fond sústredil aj na komplexný výkon kontrolnej činnosti fondu. V oblasti vnútornej kontroly fondu bolo prešetrených 412 podaní, v oblasti vonkajšej kontroly realizoval 6 kontrol v obchodných spoločnostiach. Hlavné zdroje príjmov sú za predaj podnikov a akcií, zisk z účasti na podnikaní, t. j. dividendy, a výnos z účasti na kapitálovom trhu. V roku 1995 bol celkový príjem fondu 10 814 001 tisíc korún. Peňažné prostriedky použil najmä na splácanie dlhopisov za oddlženie podnikov, plnenie poskytnutých záruk na úvery, na splatenie záväzkov v zmysle uznesení vlády Slovenskej republiky a zákonov Národnej rady Slovenskej republiky. Celkové výdavky v roku 1995 boli vo výške 10 118 879 tisíc korún. Pred fondom stojí úloha dokončiť druhú vlnu privatizácie v tomto roku, čo k termínu 31. 12. predchádzajúceho roku predstavovalo sprivatizovať asi 250 štátnych podnikov s hodnotou 42 mld Sk. Z toho vyplýva úloha ešte viac urýchliť tempo vydávania realizácie rozhodnutí o privatizácii. Fond prijal opatrenia potrebné na to, aby kladenú prioritnú úlohu úspešne zvládol. Prosím váženú Národnú radu po rozprave o schválenie výročnej správy o činnosti Fondu národného majetku za rok 1995. Ďakujem za pozornosť.</seg>
            </u>
            <u xml:id="ParlaMint-SK_1996-06-19-t1m16.u1374" who="#JánĽupták.1946" ana="#chair">
               <seg xml:id="ParlaMint-SK_1996-06-19-t1m16.u1374.p1">Ďakujem prezidentovi prezídia Fondu národného majetku pánu Gavorníkovi. Dávam slovo poverenému členovi Výboru Národnej rady Slovenskej rady pre hospodárstvo, privatizáciu a podnikanie poslancovi Miroslavovi Pacolovi, aby podal správu o výsledkoch prerokovania návrhu výročnej správy o činnosti fondu vo výboroch Národnej rady. Pán poslanec Pacola, nech sa páči.</seg>
            </u>
            <u xml:id="ParlaMint-SK_1996-06-19-t1m16.u1375" who="#MiroslavPacola.1957" ana="#regular">
               <seg xml:id="ParlaMint-SK_1996-06-19-t1m16.u1375.p1">Vážený pán predsedajúci, vážené kolegyne, vážení kolegovia, dovoľte, aby som prečítal spoločnú správu Výboru Národnej rady Slovenskej republiky pre financie, rozpočet a menu a Výboru Národnej rady Slovenskej republiky pre hospodárstvo, privatizáciu a podnikanie o výsledku prerokovania výročnej správy o činnosti Fondu národného majetku za rok 1995. Predseda Národnej rady Slovenskej republiky svojím rozhodnutím číslo 923 z 15. apríla 1996 pridelil výročnú správu o činnosti Fondu národného majetku Slovenskej republiky za rok 1995 na prerokovanie Výboru Národnej rady Slovenskej republiky pre financie, rozpočet a menu a Výboru Národnej rady Slovenskej republiky pre hospodárstvo, privatizáciu a podnikanie do 13. júna 1996. Zároveň určil Výbor Národnej rady Slovenskej republiky pre hospodárstvo, privatizáciu a podnikanie ako príslušný výbor, ktorý predloží Národnej rade Slovenskej republiky správu o prerokovaní uvedeného materiálu a návrh uznesenia Národnej rady Slovenskej republiky. Výbory prerokovali výročnú správu v súlade s rozhodnutím predsedu Národnej rady Slovenskej republiky v určenom termíne. Výbor Národnej rady Slovenskej republiky pre hospodárstvo, privatizáciu a podnikanie súhlasil s predloženým návrhom výročnej správy bez pripomienok. Zároveň odporučil Národnej rade Slovenskej republiky, aby návrh výročnej správy v súlade s článkom 9 štatútu Fondu národného majetku Slovenskej republiky schválila. Výbor Národnej rady Slovenskej republiky pre financie, rozpočet a menu neprijal uznesenie o výsledku prerokovania výročnej správy, lebo podľa § 48 ods. 1 zákona Slovenskej národnej rady číslo 44/1989 Zb. o rokovacom poriadku Slovenskej národnej rady v znení neskorších predpisov nevyslovila s ním súhlas nadpolovičná väčšina všetkých členov výboru. Počet členov výboru 17, prítomných 11, za hlasovalo 7, proti hlasovali 2, zdržali sa 2. Na záver mi dovoľte, aby som prečítal návrh uznesenia Národnej rady Slovenskej republiky zo 4. júla 1996 k návrhu výročnej správy o činnosti Fondu národného majetku Slovenskej republiky za rok 1995. Národná rada Slovenskej republiky po prerokovaní návrhu výročnej správy o činnosti Fondu národného majetku Slovenskej republiky za rok 1995 vo vláde Slovenskej republiky podľa § 32 ods. 3 zákona 92/1991 Zb. o podmienkach prevodu majetku štátu na iné osoby v znení neskorších predpisov schvaľuje výročnú správu o činnosti Fondu národného majetku Slovenskej republiky za rok 1995. To je všetko, pán predsedajúci.</seg>
            </u>
            <u xml:id="ParlaMint-SK_1996-06-19-t1m16.u1376" who="#JánĽupták.1946" ana="#chair">
               <seg xml:id="ParlaMint-SK_1996-06-19-t1m16.u1376.p1">Ďakujem. Otváram rozpravu o dvadsiatom štvrtom bode programu. Do rozpravy sa písomne prihlásil pán poslanec Vaškovič ako jediný. Nech sa páči, pán poslanec Vaškovič.</seg>
            </u>
            <u xml:id="ParlaMint-SK_1996-06-19-t1m16.u1377" who="#ViliamVaškovič.1945" ana="#regular">
               <seg xml:id="ParlaMint-SK_1996-06-19-t1m16.u1377.p1">Vážený pán predsedajúci, vážený pán prezident Fondu národného majetku, vážené kolegyne, kolegovia, vážení hostia, Fond národného majetku nám predložil výročnú správu o činnosti Fondu národného majetku za rok 1995. Túto správu je možné, samozrejme, posudzovať z rôznych uhlov, chápať ju ako štatistický výpočet toho, čo sa udialo na fonde. Potom by sa dalo pozerať na túto správu aj z iného hľadiska, či sa vo Fonde národného majetku dodržujú zákony, a takisto by sa táto správa dala posudzovať aj zo širšieho hľadiska, z hľadiska koncepcie privatizácie. Myslím si, že pokiaľ ide o koncepciu privatizácie, sú naše názory na ňu, samozrejme, iné ako u vládnej koalície a niekoľkokrát sme ich už vyjadrili. Vzhľadom na to, že dnes chceme rokovať efektívne, túto časť nebudem opakovať a myslím si, že naše názory sú všeobecne známe. Pokiaľ ide o druhý aspekt, a to aspekt dodržiavania zákonov na Fonde národného majetku, ktorý vlastne by mal patriť do kompetencie, a najmä do kompetencie parlamentu, k tomu mám niekoľko poznámok. Predovšetkým, vzhľadom na to, že nie sme zastúpení v kontrolných orgánoch, neviem sa k tejto otázke vecne vyjadriť. Môžem hovoriť iba v domnienkach. Ale to nie je naša chyba, ale vaša chyba, že jednoducho nemáme možnosť zúčastniť sa v kontrolnom procese. Podľa môjho názoru by sme mali mať nezastupiteľné právo kontrolovať alebo mať podrobné informácie o tom, ako sa uskutočňujú výbery na Fonde národného majetku, pokiaľ ide o priame predaje. Mňa by zaujímalo, či sa na Fonde národného majetku dodržujú metodické pokyny, ktoré boli schválené v roku 1992, a to pravidlá postupu pri výbere nadobúdateľov v procese veľkej privatizácie. Takisto by bolo zaujímavé vedieť, ako sa v jednotlivých privatizačných protokoloch tieto kritériá zdôvodňujú, a výsledok týchto rokovaní s podpismi ľudí, ktorí o tom rozhodujú. Čiže tieto dve otázky sú pre mňa veľmi dôležité. Pokiaľ nemáme možnosť nahliadnuť do týchto protokolov, veľmi ťažko sa kritizuje postup, či sa pri ňom dodržiava zákon číslo 92, alebo nie. Niektoré sťažnosti, ktoré nám boli prezentované, ukazujú na to, že sa pravdepodobne nie vo všetkých prípadoch zákon 92 dodržuje. Ale skutočne vzhľadom na to, že nemám k tomu priamy prístup, nemôžem širšie o tejto veci diskutovať. Druhý prípad je však na Fonde národného majetku viac ako jasný. Už v interpelácii som vyzval prezidenta Fondu národného majetku, aby dal prešetriť predaje na kapitálovom trhu, ktoré uskutočňuje Fond národného majetku. Do dnešného dňa som nedostal odpoveď ani v tom zmysle, či sa s tým dozorná rada zaoberá. Budem tu prezentovať svoj názor, že tieto predaje podľa môjho názoru jednoznačne nemajú oporu v zákone číslo 92, totiž uskutočňujú sa spôsobom, ktorý možno zahrnúť len pod verejnú dražbu a nevykazujú ani základné znaky verejnej dražby. Základným znakom verejnej dražby je skutočnosť, že zverejníte to, že verejná dražba bude. Ak idem robiť verejnú dražbu a poviem to iba jednému svojmu priateľovi, toto nepovažujem za verejnú dražbu. Čiže doteraz som na tento podnet nedostal odpoveď, a pokiaľ ju v dohľadnom čase nedostanem, vlastne viac-menej som donútený použiť inú cestu. Takisto som žiadal pána predsedu komisie, ktorá kontroluje z nášho výboru Fond národného majetku, aby ich upozornil, aby ďalej tieto predaje neuskutočňovali. Napriek tomu sa minulý týždeň tieto predaje naďalej uskutočnili. Pravdepodobne mi neostane nič iné, ako dať podnet Generálnej prokuratúre. Tretia oblasť je vlastná správa. Myslím si, že pokiaľ ide o samotné informácie o činnosti, o kvantitatívne čísla, tak správu po doplnení, ktorú ste nedostali všetci, ale členovia výboru dostali aj ďalšie podklady, vcelku, informačne ju považujem za dostačujúcu, až na jednu informáciu, ktorá sa tam, žiaľbohu, nevyskytla, a to je objem odpočítateľných investícií. Ak by táto informácia bola k dispozícii, môžem povedať, že o kvantitatívnych výsledkoch činnosti Fondu národného majetku by sme mali vcelku dobrý obraz. Privatizácia je prakticky pred záverom. Na Fond národného majetku prišiel majetok v hodnote 295 mld, čiže kategória odetatizovania majetku, čo sa považuje za fakt, keď to príde na Fond národného majetku, z celkového majetku je už percentuálne značne vysoká. Takisto Fond národného majetku prijal 1 150 privatizačných projektov a z nich 1 962 privatizačných výstupov. Rovnako v minulom roku založil značný počet akciových spoločností. Čiže z tohto hľadiska exekutívnu časť Fondu národného majetku v princípe, vzhľadom na rozhodnutia prezídia Fondu národného majetku po formálnej, exekutívnej stránke možno hodnotiť vcelku pozitívne. Ešte raz opakujem: pokiaľ ide o obsah, za to nie je zodpovedná exekutíva Fondu národného majetku, ale prezídium Fondu národného majetku. A za všetky rozhodnutia, ktoré sa udiali, nesie zodpovednosť prezídium Fondu národného majetku, a nie výkonný výbor a úradníci Fondu národného majetku. V krátkosti, pokiaľ ide o pohľadávky, myslím si, že je tam prezentované, že sa ich podiel na celkových kúpnopredajných zmluvách znížil, čo je síce štatisticky pravda, ale nemožno byť s tým spokojný, pretože prakticky podľa môjho názoru nemalo dôjsť k nárastu, ale k zníženiu pohľadávok. Už za našej éry sa prijali jednoznačné pravidlá, v ktorých sa všetkým z prvej vlny kupónovej privatizácie umožnilo predĺžiť platobné kalendáre z 5 na 10 rokov. Neplatenie bolo hlavne preto, že počas piatich rokov neboli schopní platiť záväzky voči fondu. Ale tým, že sa platobné kalendáre predĺžili na 10 rokov, podľa môjho názoru mal výrazne poklesnúť objem pohľadávok, čiže nemôžem s tým súhlasiť, že to je pozitívum. Zatiaľ napriek snahe, o ktorej viem, sa Fondu národného majetku nepodarilo výrazne riešiť tento problém a dúfam, že ho budú výraznejšie riešiť v budúcnosti. V krátkosti sa dotknem dlhopisov fondu. V správe sa píše, že Fond národného majetku metodicky významne prispel k tvorbe nariadenia vlády. Ako iste viete, v mene poslancov Národnej rady som dal podnet na Ústavný súd, kde v trinástich bodoch napádam nariadenie vlády. Z tohto hľadiska nevyzerá, že by sa bol Fond národného majetku príliš vyznamenal pri tvorbe tohto nariadenia, a pochvalne by som sa o tom nevyjadroval. Zatiaľ je to síce iba môj názor a domnienka, ale v prípade, že Ústavný súd veľkú časť tých trinástich bodov uzná za opodstatnenú, potom je to skôr hanba Fondu národného majetku a tých, ktorí to nariadenie robili, ako opačne. Nakoniec by som sa chcel vyjadriť ešte k tabuľke, k jednej najzaujímavejšej tabuľke, ktorú sme dostali a ktorá by mala vlastne poukazovať na to, či je reálne dlhopisy do roku 2001 splatiť. To znamená, že sme dostali splátkový kalendár z doterajších kúpno-predajných zmlúv do roku 2001, a takisto sme dostali predpokladané predaje, ktoré sa majú uskutočniť, a predpokladané príjmy do roku 2001. Celková bilancia medzi rokmi 1996 a 2000 je na príjmoch 69 mld a na výdavkoch 75 mld. Chýba tu však jedna dôležitá vec, o ktorej som práve hovoril, že podľa môjho názoru príjmy v hotovosti budú znížené o odpočítateľné investície, lebo vlastne zmyslom odpočítateľných investícií je to, že subjekt, ktorý to dostal, je v ťažkej situácii a vlastne dostal výhodu odpočítateľných investícií zo splátok len preto, že potrebuje nevyhnutne a rýchlo investovať. To znamená, že investície sa musia realizovať do roku 2000. Ináč potom nevidím opodstatnenie, prečo by tam mali figurovať. A ak odpočítam 15 mld od 69 mld, potom je prepad <note>a to len odhadujem tých 15 mld, nemám presné číslo, ale myslím, že bude podstatne vyššie, hovorím zámerne nižšie</note>, potom bude prepad v bilancii 20 mld - podľa toho, čo sme tu dostali. Takže z toho jednoznačne vyplýva, že budú obrovské problémy s platením dlhopisov. Ak mi niekto bude teraz namietať, že si to kúpi skupina privatizujúcich, to je len na obidvoch týchto stranách znižujúca sa položka, ale tých 20 mld deficitu vôbec nevykryje, iba sa zníži položka príjmov a zároveň aj položka výdavkov. Čiže je to neutrálna operácia. Tí, ktorí privatizujú, kúpia dlhopisy a použijú ich voči Fondu národného majetku - je to absolútne neutrálna operácia z hľadiska bilancie Fondu národného majetku. Čiže toto je vec, ktorú by mal podľa môjho názoru Fond národného majetku v budúcnosti podrobnejšie vysvetliť, pretože z toho, čo sme dostali, vidím ohrozenie zaplatenia dlhopisov alebo potom ohrozenie iných záväzkov Fondu národného majetku. Prosil by som Fond národného majetku, aby spresnil, alebo aby predstavitelia fondu v článkoch alebo iným spôsobom sa pokúsili presvedčiť občanov, že to nie je tak, ako hovorím, a ja sa pokúsim, samozrejme, na to reagovať. Vôbec mi nepripadá veľmi príjemné neustále napádať dlhopisy či už po právnej stránke, koncepčnej, alebo z toho hľadiska, že jednoducho Fond národného majetku nebude mať na ich splatenie. Hovorím to iba preto, aby som vyprovokoval v dobrom zmysle Fond národného majetku a aby ma argumentačne presvedčil o tom, že nemám pravdu. Zatiaľ sa to nestalo. Ďakujem vám za pozornosť. Pardon, ešte by som chcel navrhnúť tri uznesenia. Myslím, že ich podporíte a zároveň spestríte moju dovolenku. Prvé uznesenie je: Národná rada Slovenskej republiky žiada predsedu Národnej rady, aby v zmysle § 40 zákona číslo 92/1991 Zb. v znení neskorších predpisov požadoval za každý štvrťrok informácie o priebehu privatizácie v tejto štruktúre: 1. zoznam prevzatých privatizačných projektov a samostatných privatizačných výstupov, 2. zoznam založených akciových spoločností, 3. zoznam schválených rozhodnutí o privatizácii, 4. zoznam uzavretých kúpno-predajných zmlúv a ich základné charakteristiky, 5. zoznam prevodov akcií z vlastníctva Fondu národného majetku, prehľad o stave pohľadávok, plnenie záväzkov Fondu národného majetku, zmeny zástupcov Fondu národného majetku a príkazníkov Fondu národného majetku v dozorných radách, akciových spoločností a zoznam majetkových účastí Fondu národného majetku. V podstate je to to isté, čo sme dostali teraz v správe, a vzhľadom na to, že je tam paragraf tak voľne naformulovaný, že fond poskytne požadované informácie a údaje na účely kontroly Národnej rade Slovenskej republiky, Výboru Národnej rady Slovenskej republiky pre hospodárstvo, privatizáciu a podnikanie, vláde Slovenskej republiky a Najvyššiemu kontrolnému úradu Slovenskej republiky raz za štvrťrok, čiže poskytne požadované, chcem zabezpečiť cez uznesenie, aby sa konkrétne toto požadovalo a aby sa požadovalo, pretože zákon platí už prakticky skoro rok, a Fond národného majetku nám zatiaľ takéto informácie nedal. Druhé uznesenie: Národná rada Slovenskej republiky odporúča Výboru Národnej rady Slovenskej republiky pre hospodárstvo, privatizáciu a podnikanie rozšíriť komisiu na kontrolu Fondu národného majetku o člena opozície. Ďalšie uznesenie: Národná rada Slovenskej republiky odporúča prezídiu Fondu národného majetku zastaviť obchodovanie s dlhopismi Fondu národného majetku do momentu rozhodnutia Ústavného súdu vo veci podania súladu nariadenia vlády Slovenskej republiky s Ústavou Slovenskej republiky a ďalšími zákonmi. Ďakujem za pozornosť.</seg>
            </u>
            <kinesic type="applause">
               <desc>Potlesk.</desc>
            </kinesic>
            <u xml:id="ParlaMint-SK_1996-06-19-t1m16.u1378" who="#JánĽupták.1946" ana="#chair">
               <seg xml:id="ParlaMint-SK_1996-06-19-t1m16.u1378.p1">Ďakujem. Nemám už ďalšiu prihlášku. Hlási sa ešte niekto z poslancov do rozpravy? <note>Nikto.</note> Keďže nie, vyhlasujem rozpravu o dvadsiatom štvrtom bode programu za skončenú. Chce sa k rozprave vyjadriť prezident prezídia pán Gavorník?</seg>
            </u>
            <u xml:id="ParlaMint-SK_1996-06-19-t1m16.u1379" who="Gavorník, Š." ana="#regular">
               <seg xml:id="ParlaMint-SK_1996-06-19-t1m16.u1379.p1">Vážený pán predsedajúci, vážené dámy poslankyne, vážení páni poslanci, pán poslanec Vaškovič, úprimne ma mrzí, že už dlhší čas navádzate atmosféru, že sa nedodržiavajú zákony na Fonde národného majetku. Osobne nemám tento pocit, ale ak máte dôvodné podozrenie a naozaj sa tak stalo, predložte ho a úprimne vám hovorím, že sa s tým budem - a nielen sám osobne, samozrejme, ale prezídium a výkonný výbor - zaoberať. Ale keď hovoríte o domnienkach, nuž, žiaľ, k tomu nemám čo dodať, lebo aj ja mám všelijaké domnienky, no ak ich viete doložiť, tak prosím, doložte. Naozaj vám hovorím, osobne si myslím sám za seba ako predstaviteľ Združenia robotníkov Slovenska, že na fonde stojím rovno a budem rovno stáť, dokiaľ z vašej vôle odtiaľ neodídem. Nikto ma tam neskrivil, ani neskriví. Osobne si myslím a som presvedčený, lebo málo by bolo si čosi myslieť, že zákon 92 o veľkej privatizácii sa dodržiava. Pokiaľ sú náznaky, že sa porušuje, prosím, doložte. Mrzelo by ma, keby to bola pravda. Pokiaľ ide o priame predaje, máme vlastné pravidlá procesu výberu. Nepoznám pravidlá z roku 1992, lebo som ich nečítal, máme svoje pravidlá, ktoré prezídium schválilo. Nemyslím si, aj keď nepoznám tie predchádzajúce, že by boli v nejakej diskrepancii. Myslím si, že je to takisto v zmysle zákona, tak ako je dohovorené. Podľa tohto postupuje výkonný výbor a dodržiava vnútorné predpisy fondu, ale v prvom rade zákon, ktorý je iste nadradený týmto predpisom. Pokiaľ ide o interpeláciu, sporadicky sa o tom dozvedám z novín, pán poslanec Vaškovič. Vašu interpeláciu nepoznám, nikdy som od vás nedostal interpeláciu, že žiadate informáciu o kapitálovom trhu, len som sa, opakujem, dočítal v novinách, že čosi také spochybňujete. Pokiaľ je istý výsledok vašich vyšetrovaní alebo pozorovaní tohto stavu, takisto úprimne vám hovorím, že nemám čo skrývať. Všeličo sa môže na kapitálovom trhu stať, upozornite ma, a pokiaľ interpeláciu dostanem, myslím si, že niet takej, na ktorú by som neodpovedal. Otázna je, samozrejme, spokojnosť toho, kto sa pýta, ale to je už druhá vec. Pokiaľ máte nejaké zistenie, povedzte mi alebo príďte ku mne a môžeme sa o tom zhovárať. Čo sa týka pohľadávok, uznávam, aj minule som konštatoval, máte pravdu, pohľadávky sú večným problémom Fondu národného majetku, odkedy táto inštitúcia existuje a začala sa v transformácii národného majetku etablovať spôsobom, akým sa etabluje. Tým, že sa zvýšil počet privatizovaných podnikov, samozrejme, tento problém narastá. Moríme sa s ním do tej miery, pokiaľ máme možnosti a schopnosti zvládnuť neplatičov, len viete, že to nie je jednoduché. Z toho titulu aj inštitút odstupovania od zmlúv, máme pripravených desiatky odstúpení od zmlúv. Len je problém zas nájsť nadobúdateľa, lebo to už nie je také jednoduché ako pri privatizácii podniku, ktorý je bonitný, väčšinou tieto podniky už bonitné nie sú. Je to viac-menej vybrakované a je problém, ako má fond s tým naložiť. Preto, aj ako som spomínal, sme vytvorili spoločnosti dočasne preberajúce naspäť záväzky, ktoré prebrali predtým na seba noví nadobúdatelia. Pokiaľ ide o dlhopisy, máme isté termínové podlžnosti, ale myslím si, že sa veci dajú do poriadku. V posledných chvíľach, v nedávnych hodinách bol schválený na ministerstve financií trhový poriadok o tom, ako sa vlastne má narábať s dlhopismi. Je vypracovaná príručka o službách poskytovaných RM-systémom pri prevodoch dlhopisov vrátane organizačného a odborného vzdelávania pracovníkov na RM-systéme a v Centre kupónovej privatizácie. Mohol by som o tom mnoho hovoriť, čo v súčasnosti fond má a robí. Predpokladám, že v dohľadnom čase, v týchto letných mesiacoch by sa mala táto akcia spustiť, ak parlament neodsúhlasí to, čo navrhujete, aby sa obchodovanie zastavilo. Pokiaľ ide o zoznamy, ktoré žiadate, a parlament vysloví takúto vôľu, zoznamy mám k dispozícii a nerobí nám problémy dať vám, poslancom, čokoľvek si z fondu budete žiadať. Ďakujem vám za pozornosť.</seg>
            </u>
            <kinesic type="applause">
               <desc>Potlesk.</desc>
            </kinesic>
            <u xml:id="ParlaMint-SK_1996-06-19-t1m16.u1380" who="#JánĽupták.1946" ana="#chair">
               <seg xml:id="ParlaMint-SK_1996-06-19-t1m16.u1380.p1">Ďakujem prezidentovi prezídia fondu pánu Gavorníkovi. Pán Vaškovič - faktická poznámka. <vocal type="noise"><desc>Hlasy z pléna.</desc></vocal> Nech sa páči.</seg>
            </u>
            <u xml:id="ParlaMint-SK_1996-06-19-t1m16.u1381" who="#ViliamVaškovič.1945" ana="#regular">
               <seg xml:id="ParlaMint-SK_1996-06-19-t1m16.u1381.p1">Chcel by som len stručne zareagovať na to, že som interpeloval ministra pre správu a privatizáciu a zároveň som toto označil ako podnet pre prezidenta Fondu národného majetku. Pán minister pre správu a privatizáciu mi odpovedal listom, že môj podnet zaslal a že nepatrí do ich kompetencie sa s tým zaoberať, že to zasiela na Fond národného majetku. Teraz si zistím, čo je vlastne s touto interpeláciou, pretože sme ju ani neschválili ako odpoveď v Národnej rade, čiže u pána predsedu Národnej rady si zistím, v akom je to stave. Ale podľa odpovede pána ministra jednoznačne poslal interpeláciu, kde žiadam, aby sa s týmto podnetom zaoberala dozorná rada, na Fond národného majetku. Čiže nešlo o nič iné, iba mi napísať list v znení: "Vaším podnetom sa začala zaoberať dozorná rada, ďakujem, dovidenia."</seg>
            </u>
            <u xml:id="ParlaMint-SK_1996-06-19-t1m16.u1382" who="#JánĽupták.1946" ana="#chair">
               <seg xml:id="ParlaMint-SK_1996-06-19-t1m16.u1382.p1">Ďakujem. Chce sa ešte vyjadriť pán Pacola?</seg>
            </u>
            <u xml:id="ParlaMint-SK_1996-06-19-t1m16.u1383" who="#MiroslavPacola.1957" ana="#regular">
               <seg xml:id="ParlaMint-SK_1996-06-19-t1m16.u1383.p1">Áno. Vyjadril by som sa len k tým doplňujúcim uzneseniam, ktoré sú tri. Čo sa týka uznesenia číslo 1, pán kolega Vaškovič, myslím si, že dopĺňa to, čo je v zákone špecifikované. Neviem, či má zmysel. Spokojne môžete svoje požiadavky, ktoré ste tu predniesli, vzniesť cez výbor pre hospodárstvo, privatizáciu a podnikanie. Keby to prípadne neprešlo cez výbor, tak až potom cez plénum Národnej rady. Druhé uznesenie - takisto, aby do výboru Národnej rady bol doplnený aj člen z opozície. Myslím si, že táto problematika neprešla politickými rokovaniami, ktoré boli minulý týždeň, takže treba to takisto riešiť najprv v našom výbore, keď to neprejde, tak potom v pléne. Čo sa týka uznesenia číslo 3, neviem, ako to bude komunikovať aj s návrhom zákona, ktorý predkladá Spoločná voľba, aj čo sa týka zákona o dlhopisoch, takže budem odporúčať toto uznesenie neprijať. Čo sa týka uznesenia číslo 1, myslím si, že ho netreba čítať. Budeme hlasovať o nich samostatne. Nechám na zváženie vás, poslancov, ako ho prijmete. Prečítam ho: Národná rada Slovenskej republiky žiada predsedu Národnej rady Slovenskej republiky, aby v zmysle § 40 zákona 92/1991 Zb. v znení neskorších predpisov požadoval za každý štvrťrok informáciu o priebehu procesu privatizácie v tejto štruktúre: 1. zoznam prevzatých privatizačných projektov a samostatných privatizačných výstupov, 2. zoznam založených akciových spoločností, 3. zoznam schválených rozhodnutí o privatizácii, 4. zoznam uzavretých kúpno-predajných zmlúv a ich základné charakteristiky, 5. zoznam prevodov akcií z vlastníctva Fondu národného majetku, 6. prehľad o stave pohľadávok, 7. plnenie záväzkov Fondu národného majetku, 8. zmeny zástupcov Fondu národného majetku a príkazníkov Fondu národného majetku v dozorných radách akciových spoločností, 9. zoznam majetkových účastí Fondu národného majetku. Povedal som už, že nechávam na zváženie vás, poslancov, či toto uznesenie prijmete, alebo neprijmete. Osobne si myslím, že by sme nemali bližšie špecifikovať § 40 zákona 190/1995 Z. z.</seg>
            </u>
            <u xml:id="ParlaMint-SK_1996-06-19-t1m16.u1384" who="#JánĽupták.1946" ana="#chair">
               <seg xml:id="ParlaMint-SK_1996-06-19-t1m16.u1384.p1">Ďakujem. Najskôr budeme hlasovať o uzneseniach, ktoré navrhol pán Vaškovič, a potom o uznesení ako celku. Pán spravodajca, uvádzajte ich postupne.</seg>
            </u>
            <u xml:id="ParlaMint-SK_1996-06-19-t1m16.u1385" who="#MiroslavPacola.1957" ana="#regular">
               <seg xml:id="ParlaMint-SK_1996-06-19-t1m16.u1385.p1">Uznesenie číslo 1 som teraz prečítal. Nechávam na zváženie poslancov, či uznesenie prijmeme, alebo nie.</seg>
            </u>
            <u xml:id="ParlaMint-SK_1996-06-19-t1m16.u1386" who="#JánĽupták.1946" ana="#chair">
               <seg xml:id="ParlaMint-SK_1996-06-19-t1m16.u1386.p1">Budeme hlasovať. Pán spravodajca necháva na zváženie poslancov. Prosím, prezentujme sa a hlasujme. <note type="narrative">Hlasovanie.</note> Prezentovalo sa 85 poslancov. Za návrh hlasovalo 24 poslancov. Proti návrhu hlasovalo 7 poslancov. Hlasovania sa zdržalo 53 poslancov. Nehlasoval 1 poslanec. Toto uznesenie sme neprijali. Nech sa páči, pán spravodajca.</seg>
            </u>
            <u xml:id="ParlaMint-SK_1996-06-19-t1m16.u1387" who="#MiroslavPacola.1957" ana="#regular">
               <seg xml:id="ParlaMint-SK_1996-06-19-t1m16.u1387.p1">Prečítam uznesenie číslo 2, ktoré predložil pán Vaškovič: Národná rada Slovenskej republiky odporúča Výboru Národnej rady Slovenskej republiky pre hospodárstvo, privatizáciu a podnikanie rozšíriť komisiu na kontrolu Fondu národného majetku o člena opozície. Z dôvodov, o ktorých som už hovoril, že najskôr treba túto požiadavku predložiť vo výbore, nechávam na zváženie vás, panie poslankyne a páni poslanci.</seg>
            </u>
            <u xml:id="ParlaMint-SK_1996-06-19-t1m16.u1388" who="#JánĽupták.1946" ana="#chair">
               <seg xml:id="ParlaMint-SK_1996-06-19-t1m16.u1388.p1">Ďakujem. Budeme hlasovať. Pán spoločný spravodajca necháva na zváženie. <note type="narrative">Hlasovanie.</note> Prezentovalo sa 91 poslancov. Za návrh hlasovalo 23 poslancov. Proti návrhu hlasovalo 7 poslancov. Hlasovania sa zdržalo 60 poslancov. Nehlasoval 1 poslanec. Neprijali sme ani toto uznesenie.</seg>
            </u>
            <u xml:id="ParlaMint-SK_1996-06-19-t1m16.u1389" who="#MiroslavPacola.1957" ana="#regular">
               <seg xml:id="ParlaMint-SK_1996-06-19-t1m16.u1389.p1">Tretie uznesenie, ktoré predložil pán kolega Vaškovič, dúfam, že ho prečítam správne, pretože je to napísané len rukou: Národná rada Slovenskej republiky odporúča prezídiu Fondu národného majetku zastaviť obchodovanie s dlhopismi Fondu národného majetku do momentu rozhodnutia Ústavného súdu vo veci podania súladu nariadenia vlády Slovenskej republiky s Ústavou Slovenskej republiky a ďalšími zákonmi. Odporúčam uznesenie neprijať.</seg>
            </u>
            <u xml:id="ParlaMint-SK_1996-06-19-t1m16.u1390" who="#JánĽupták.1946" ana="#chair">
               <seg xml:id="ParlaMint-SK_1996-06-19-t1m16.u1390.p1">Ďakujem. Budeme hlasovať o treťom uznesení pána poslanca Vaškoviča. Pán spoločný spravodajca ho neodporúča prijať. <note type="narrative">Hlasovanie.</note> Prezentovalo sa 91 poslancov. Za návrh hlasovalo 19 poslancov. Proti návrhu hlasovalo 51 poslancov. Hlasovania sa zdržalo 21 poslancov. Ani toto uznesenie sme neprijali. Ďakujem. Hlasovali sme o uzneseniach pána poslanca Vaškoviča. Teraz budeme hlasovať o návrhu uznesenia Národnej rady Slovenskej republiky k výročnej správe o činnosti Fondu národného majetku Slovenskej republiky za rok 1995 v znení schválených zmien a doplnkov. Prosím, prezentujme sa a hlasujme.</seg>
            </u>
            <u xml:id="ParlaMint-SK_1996-06-19-t1m16.u1391" who="#MiroslavPacola.1957" ana="#regular">
               <seg xml:id="ParlaMint-SK_1996-06-19-t1m16.u1391.p1">Odporúčam návrh schváliť.</seg>
            </u>
            <u xml:id="ParlaMint-SK_1996-06-19-t1m16.u1392" who="#JánĽupták.1946" ana="#chair">
               <seg xml:id="ParlaMint-SK_1996-06-19-t1m16.u1392.p1">Pán spoločný spravodajca odporúča návrh uznesenia schváliť. <note type="narrative">Hlasovanie.</note> Prezentovalo sa 88 poslancov. Za návrh hlasovalo 72 poslancov. Proti návrhu hlasovalo 7 poslancov. Hlasovania sa zdržalo 9 poslancov. Konštatujem, že sme prijali uznesenie, ktorým Národná rada Slovenskej republiky schvaľuje výročnú správu o činnosti Fondu národného majetku Slovenskej republiky za rok 1995. Vážení, vyhlasujem prestávku do 13.00 hodiny. Prosím vás o dochvíľnu účasť na popoludňajšom rokovaní.</seg>
            </u>
            <note type="comment">Po prestávke.</note>
            <u xml:id="ParlaMint-SK_1996-06-19-t1m16.u1393" who="#JánĽupták.1946" ana="#chair">
               <seg xml:id="ParlaMint-SK_1996-06-19-t1m16.u1393.p1">Vážené panie poslankyne, páni poslanci, budeme pokračovať návrhom ročnej účtovnej závierky Fondu národného majetku Slovenskej republiky za rok 1995. Podľa § 32 ods. 3 zákona Národnej rady Slovenskej republiky číslo 92/1991 Zb. v znení neskorších predpisov Fond národného majetku predkladá Národnej rade Slovenskej republiky na schválenie ročnú účtovnú závierku fondu po prerokovaní vo vláde. Návrh ročnej účtovej závierky fondu za rok 1995 prerokovala vláda Slovenskej republiky na svojej schôdzi 23. apríla 1996. Návrh ste dostali ako tlač 409 a spoločnú správu výborov ako tlač 409a. Súčasťou spoločnej správy je aj návrh uznesenia Národnej rady. Prosím prezidenta prezídia Fondu národného majetku Slovenskej republiky pána Štefana Gavorníka, aby návrh uviedol.</seg>
            </u>
            <u xml:id="ParlaMint-SK_1996-06-19-t1m16.u1394" who="Gavorník, Š." ana="#regular">
               <seg xml:id="ParlaMint-SK_1996-06-19-t1m16.u1394.p1">Vážený pán predsedajúci, vážené dámy poslankyne, vážení páni poslanci, v zmysle ustanovenia § 32 ods. 3 zákona číslo 92/1991 Zb. o podmienkach prevodu majetku štátu na iné osoby v znení zmien a doplnkov predkladá Fond národného majetku Slovenskej republiky ročnú účtovnú závierku Fondu národného majetku Slovenskej republiky za rok 1995 po prerokovaní vo vláde Slovenskej republiky na schválenie Národnej rade Slovenskej republiky. Predchádzalo tomu rokovanie v dozornej rade a, samozrejme, v prezídiu Fondu národného majetku. Overenie ročnej účtovej závierky bolo vykonané audítorskou firmou ACE Audítorská a účtovnícka spoločnosť s r. o., Považská Bystrica. Podľa názoru auditu finančné výkazy reprezentujú verne a pravdivo finančnú situáciu a výsledky hospodárenia vo Fonde národného majetku za rok 1995 v zmysle schválených postupov. Na návrh auditu za predchádzajúce roky Ministerstvo financií Slovenskej republiky zmenilo spôsob účtovania vo fonde. Prvýkrát bola účtovná závierka zostavená podľa nových postupov za rok 1995. Fond sa vo svojom účtovníctve od roku 1995 riadi účtovnou osnovou pre podnikateľov s osobitnými zmenami a doplnkami pre Fond národného majetku, ktoré vydalo ministerstvo financií. Podľa týchto predpisov fond účtuje činnosti, ktoré v zmysle zákona číslo 91/1992 Zb. vykonáva vo svojej pôsobnosti. Všetky vzťahy medzi fondom a privatizovanými subjektmi sa premietajú vo výkaze súvaha Fondu národného majetku v členení na aktíva a pasíva. Aktíva celkove a pasíva celkove predstavujú čiastku 94 640 092 tisíc Sk. Hlavnú položku aktív tvorí účasť fondu na majetku akciových spoločností, ktoré boli založené fondom a zaknihované v Stredisku cenných papierov, upravené o rozdiel medzi nominálnou hodnotou a trhovou hodnotou na organizovanom trhu. Hlavnou položkou pasív je účet Fondu národného majetku vo výške 86 537 062 tisíc Sk, ktorý je hlavným zdrojom krytia aktív, je obsahom výkazu o tvorbe a použití Fondu národného majetku a predstavuje tvorbu celkove, t. j. nadobudnutý majetok zo štátnych podnikov, prijaté dividendy, ziskové rozdiely z predajov, majetok, ktorý prešiel na fond v dôsledku odstúpenia od zmlúv, finančné prostriedky, ktoré sú príjmom osobitného účtu Ministerstva privatizácie národného majetku Slovenskej republiky a prijaté úroky a zisky zo splátok úrokov a iné. Jeho použitie je na vybavenie akciových spoločností fondmi pri založení, na prevody majetku na obce, reštitučný investičný fond, pozemkový fond a oprávneným osobám. Ďalej na náklady podľa § 28 ods. 3 písm. b) na podporu rozvojových programov, na náklady spojené s činnosťou správy Fondu národného majetku za rok 1995, čerpané vo výške 136 154 tisíc korún, to znamená vyčerpané na 92,4 % z celkového rozpočtu vo výške 147 420 tisíc korún, čiže je tam šetrenie, schváleného uznesením Národnej rady Slovenskej republiky zo dňa 8. marca 1995 - to číslo 147 miliónov, ktoré som uvádzal. Ďalej na platené úroky z dlhopisov, na straty z predajov a transformácie majetku. Podmienkou, ako som už povedal, prerokovania uvedeného materiálu v parlamente je prerokovanie v dozornej rade - stalo sa tak v zmysle príslušných odsekov citovaného zákona v znení zmien a doplnkov, materiál bol prerokovaný v dozornej rade 11. 4., čím sa vytvorili podmienky predloženia tohto materiálu vláde Slovenskej republiky. Vláda na svojom zasadnutí vzala na vedomie ročnú účtovnú závierku a odporučila predložiť uvedený materiál na schválenie v Národnej rade. Prosím váženú Národnú radu, aby tak učinila.</seg>
            </u>
            <u xml:id="ParlaMint-SK_1996-06-19-t1m16.u1395" who="#JánĽupták.1946" ana="#chair">
               <seg xml:id="ParlaMint-SK_1996-06-19-t1m16.u1395.p1">Ďakujem prezidentovi prezídia Fondu národného majetku pánu Gavorníkovi. Dávam slovo poverenému členovi Výboru Národnej rady Slovenskej republiky pre hospodárstvo, privatizáciu a podnikanie poslancovi Miroslavovi Pacolovi, aby podal správu o výsledkoch prerokovania návrhu ročnej účtovnej závierky fondu vo výboroch Národnej rady. Nech sa páči, pán poslanec.</seg>
            </u>
            <u xml:id="ParlaMint-SK_1996-06-19-t1m16.u1396" who="#MiroslavPacola.1957" ana="#regular">
               <seg xml:id="ParlaMint-SK_1996-06-19-t1m16.u1396.p1">Vážený pán predsedajúci, vážený pán prezident Fondu národného majetku, vážené kolegyne, vážení kolegovia, dovoľte mi, aby som prečítal spoločnú správu Výboru Národnej rady Slovenskej republiky pre financie, rozpočet a menu a Výboru Národnej rady Slovenskej republiky pre hospodárstvo, privatizáciu a podnikanie o výsledku prerokovania návrhu ročnej účtovnej závierky Fondu národného majetku Slovenskej republiky za rok 1995. Predseda Národnej rady Slovenskej republiky svojím rozhodnutím číslo 923 z 15. apríla 1996 pridelil návrh ročnej účtovnej závierky Fondu národného majetku Slovenskej republiky za rok 1995 na prerokovanie Výboru Národnej rady Slovenskej republiky pre financie, rozpočet a menu a Výboru Národnej rady Slovenskej republiky pre hospodárstvo, privatizáciu a podnikanie do 13. júna 1996. Zároveň určil Výbor Národnej rady Slovenskej republiky pre hospodárstvo, privatizáciu a podnikanie, aby predložil Národnej rade Slovenskej republiky Správu o prerokovaní uvedeného materiálu a návrh uznesenia Národnej rady Slovenskej republiky. Výbory prerokovali návrh ročnej účtovnej závierky v súlade s rozhodnutím predsedu Národnej rady Slovenskej republiky v určenom termíne. Výbor Národnej rady Slovenskej republiky pre hospodárstvo, privatizáciu a podnikanie súhlasil s predloženým návrhom bez pripomienok. Zároveň odporučil Národnej rade Slovenskej republiky, aby návrh ročnej závierky v súlade so zákonom číslo 92/1991 Zb. schválila. Výbor Národnej rady Slovenskej republiky pre financie, rozpočet a menu neprijal uznesenie o výsledku prerokovania ročnej účtovnej závierky, lebo podľa § 48 ods. 1 zákona Slovenskej národnej rady číslo 44/1989 Zb. o rokovacom poriadku Slovenskej národnej rady v znení neskorších predpisov nevyslovila s ním súhlas nadpolovičná väčšina všetkých členov výboru. Počet členov výboru 17, prítomných 12, za návrh uznesenia hlasovalo 7, proti hlasovali 2, hlasovania sa zdržali 3. Na základe výsledkov svojho rokovania Výbor Národnej rady Slovenskej republiky pre hospodárstvo, privatizáciu a podnikanie požiadal prezidenta prezídia Fondu národného majetku Slovenskej republiky, aby predložil na septembrové rokovanie výboru správu o plnení rozpočtu Fondu národného majetku Slovenskej republiky za I. polrok 1996 a informáciu o plnení záverov auditu k ročnej účtovnej závierke Fondu národného majetku Slovenskej republiky za rok 1995. Ďalej dovoľte, aby som prečítal návrh uznesenia Národnej rady Slovenskej republiky zo 4. júla 1996 k návrhu ročnej účtovnej závierky Fondu národného majetku Slovenskej republiky za rok 1995. Národná rada Slovenskej republiky po prerokovaní návrhu ročnej účtovnej závierky Fondu národného majetku Slovenskej republiky za rok 1995 vo vláde Slovenskej republiky podľa § 32 ods. 3 zákona 92/1991 Zb. o podmienkach prevodu majetku štátu na iné osoby v znení neskorších predpisov a článku 9 štatútu Fondu národného majetku Slovenskej republiky schvaľuje ročnú účtovnú závierku Fondu národného majetku Slovenskej republiky za rok 1995. Ďakujem, pán predsedajúci, môžete otvoriť rozpravu.</seg>
            </u>
            <u xml:id="ParlaMint-SK_1996-06-19-t1m16.u1397" who="#JánĽupták.1946" ana="#chair">
               <seg xml:id="ParlaMint-SK_1996-06-19-t1m16.u1397.p1">Ďakujem pánu poslancovi Pacolovi a prosím ho, aby zaujal miesto určené pre spravodajcov výborov. Otváram rozpravu o dvadsiatom piatom bode programu. Zatiaľ nemám žiadnu prihlášku. Hlási sa niekto? Nech sa páči, pán poslanec Vaškovič.</seg>
            </u>
            <u xml:id="ParlaMint-SK_1996-06-19-t1m16.u1398" who="#ViliamVaškovič.1945" ana="#regular">
               <seg xml:id="ParlaMint-SK_1996-06-19-t1m16.u1398.p1">Ďakujem za slovo. Vážený pán podpredseda, vážený pán prezident, bol som si cez prestávku overiť svoj podnet v Kancelárii Národnej rady a môžem vám potvrdiť, že môj podnet bol odoslaný, váš sekretariát ho prevzal, takže nie je pravdou to, čo ste tu hovorili vo vystúpení. Prosil by som vás, keby ste sa mojím podnetom na Fonde národného majetku zaoberali, pretože stále nie je tento prípad uzavretý a Národná rada ho vedie ako otvorený. Ďakujem za pozornosť.</seg>
            </u>
            <u xml:id="ParlaMint-SK_1996-06-19-t1m16.u1399" who="#JánĽupták.1946" ana="#chair">
               <seg xml:id="ParlaMint-SK_1996-06-19-t1m16.u1399.p1">Ďakujem. Keďže sa nikto nehlási do rozpravy, vyhlasujem rozpravu o dvadsiatom piatom bode programu za skončenú. Chce sa ešte vyjadriť pán prezident?</seg>
            </u>
            <u xml:id="ParlaMint-SK_1996-06-19-t1m16.u1400" who="Gavorník, Š." ana="#regular">
               <seg xml:id="ParlaMint-SK_1996-06-19-t1m16.u1400.p1">Nemám sa k čomu.</seg>
            </u>
            <u xml:id="ParlaMint-SK_1996-06-19-t1m16.u1401" who="#JánĽupták.1946" ana="#chair">
               <seg xml:id="ParlaMint-SK_1996-06-19-t1m16.u1401.p1">Dobre, ďakujem. Pristúpime k hlasovaniu. Prosím pána poslanca Pacolu, aby uvádzal hlasovanie. Prosím pánov poslancov, aby sa dostavili do rokovacej sály, budeme hlasovať. <kinesic type="ringing"><desc>Gong.</desc></kinesic> Vážené pani poslankyne, páni poslanci, budeme hlasovať o návrhu uznesenia k ročnej účtovnej závierke Fondu národného majetku Slovenskej republiky za rok 1995. Nech sa páči, pán spoločný spravodajca.</seg>
            </u>
            <u xml:id="ParlaMint-SK_1996-06-19-t1m16.u1402" who="#MiroslavPacola.1957" ana="#regular">
               <seg xml:id="ParlaMint-SK_1996-06-19-t1m16.u1402.p1">Pán predsedajúci, odporúčam návrh uznesenia Národnej rady Slovenskej republiky schváliť.</seg>
            </u>
            <u xml:id="ParlaMint-SK_1996-06-19-t1m16.u1403" who="#JánĽupták.1946" ana="#chair">
               <seg xml:id="ParlaMint-SK_1996-06-19-t1m16.u1403.p1">Ďakujem. Budeme hlasovať. Pán spoločný spravodajca odporúča návrh uznesenia schváliť. <note type="narrative">Hlasovanie.</note> Prezentovalo sa 83 poslancov. Za návrh hlasovalo 71 poslancov. Proti návrhu hlasovalo 5 poslancov. Hlasovania sa zdržalo 7 poslancov. Konštatujem, že sme prijali uznesenie, ktorým Národná rada Slovenskej republiky schvaľuje ročnú účtovnú závierku Fondu národného majetku Slovenskej republiky za rok 1995. Ďakujem, pán spravodajca. Ďakujem aj pánu prezidentovi prezídia Fondu národného majetku.</seg>
            </u>
            <u xml:id="ParlaMint-SK_1996-06-19-t1m16.u1404" who="#MiroslavPacola.1957" ana="#regular">
               <seg xml:id="ParlaMint-SK_1996-06-19-t1m16.u1404.p1">Ďakujem aj ja. Verím, že budeme takto operatívne a pružne pokračovať i naďalej.</seg>
            </u>
            <u xml:id="ParlaMint-SK_1996-06-19-t1m16.u1405" who="#IvanGašparovič.1941" ana="#regular">
               <seg xml:id="ParlaMint-SK_1996-06-19-t1m16.u1405.p1">Páni poslanci, pani poslankyne, netreba to prekladať na september, pretože rokovací poriadok hovorí "spravidla predkladá". <vocal type="noise"><desc>Hlasy zo sály, aby pán predseda hovoril hlasnejšie.</desc></vocal> Rokovací poriadok hovorí jednoznačne, kto predkladá, kedy a ako, a hovorí "spravidla predkladá", to znamená, že nie je potrebné, aby to predkladal. Môžeme rokovať aj bez predloženia. Hociktorý z poslancov prečíta správu a môžeme o nej rokovať. Ale je škoda, že sme to neschválili, pretože pán Hostýn mohol byť medzi nami.</seg>
            </u>
            <u xml:id="ParlaMint-SK_1996-06-19-t1m16.u1406" who="#JánĽupták.1946" ana="#chair">
               <seg xml:id="ParlaMint-SK_1996-06-19-t1m16.u1406.p1">Ďakujem. Vážení páni poslanci, kto vystúpi so správou? <vocal type="noise"><desc>Hlasy v sále.</desc></vocal> Hovoria, že bolo zmätkové hlasovanie. Nech sa páči, pán predseda.</seg>
            </u>
            <u xml:id="ParlaMint-SK_1996-06-19-t1m16.u1407" who="#IvanGašparovič.1941" ana="#regular">
               <seg xml:id="ParlaMint-SK_1996-06-19-t1m16.u1407.p1">Pani poslankyne, páni poslanci, bol za mnou aj pán predseda klubu KDH, ako ste videli. Hovorí, že došlo k nedorozumeniu. Mysleli si, že sa treba len prezentovať, ale my sa prezentujeme a musíme hlasovať za to, či chceme, aby vystúpil zástupca poisťovne, alebo nie, keďže tu môže vystúpiť okrem poslancov a ministrov len ten, komu dáme súhlas. Prosím, zopakujme ešte raz hlasovanie. Budeme hlasovať o tom, či súhlasíme s tým, aby pán Hostýn ako zástupca poisťovne vystúpil a predniesol správu.</seg>
            </u>
            <u xml:id="ParlaMint-SK_1996-06-19-t1m16.u1408" who="#JánĽupták.1946" ana="#chair">
               <seg xml:id="ParlaMint-SK_1996-06-19-t1m16.u1408.p1">Nech sa páči, budeme sa prezentovať ešte raz. Hlasujeme o tom, aby pán Hostýn mohol vystúpiť. <note type="narrative">Hlasovanie.</note> Prezentovalo sa 91 poslancov. Za návrh hlasovalo 68 poslancov. Proti návrhu hlasovali 4 poslanci. Hlasovania sa zdržalo 19 poslancov. Prosím riaditeľa Všeobecnej zdravotnej poisťovne pána Eduarda Hostýna, aby sa ujal slova. Riaditeľ Všeobecnej zdravotnej poisťovne E. Hostýn: Vážený pán predsedajúci, vážené predsedníctvo, vážené panie poslankyne, vážení páni poslanci, s veľkou úctou a trošku aj s trémou som sa postavil za tento rečnícky pult. Je mi cťou, že mi bolo dovolené, aby som mohol predniesť úvod k prerokúvanej problematike hospodárenia Všeobecnej zdravotnej poisťovne a zároveň mal možnosť obhajovať dobrú prácu manažmentu Všeobecnej zdravotnej poisťovne a dobré výsledky jej hospodárenia v daných podmienkach a v daných možnostiach. Ešte raz vám úprimne a zo srdca ďakujem. Vážené panie poslankyne, vážení páni poslanci, predkladám vám na prerokovanie návrh účtovnej závierky a správu o hospodárení Všeobecnej zdravotnej poisťovne za rok 1995, ktorú Všeobecná zdravotná poisťovňa má povinnosť vypracovať podľa ods. 6 § 42 zákona Národnej rady Slovenskej republiky číslo 273/1994 Z. z. Predložený materiál bol v súlade s citovaným zákonom prerokovaný dňa 2. mája 1996 správnou radou Všeobecnej zdravotnej poisťovne. Všeobecná zdravotná poisťovňa ako právny nástupca Správy fondu zdravotného poistenia Národnej poisťovne prešla do roku 1995 so záväzkom voči poskytovateľom zdravotníckej starostlivosti vo výške 3 027 mld Sk. Problémy financovania zdravotníckej starostlivosti v roku 1994 sú úzko previazané s platbami štátu, ktoré v roku 1994 predstavovali 13,7 % z 10-percentnej minimálnej mzdy. Národná rada Slovenskej republiky zaviazala Správu fondu zdravotného poistenia v decembri 1994 podpísať dodatky k zmluvám s poskytovateľmi zdravotníckej starostlivosti, čím vznikol uvedený dlh. S problémami vyplývajúcimi zo záväzkov v roku 1994 sa Všeobecná zdravotná poisťovňa borila v priebehu celého roku 1995. Všeobecná zdravotná poisťovňa na základe ročnej účtovnej závierky za rok 1994 znížila tento dlh o 657,1 mil. Sk, t. j. znížila tento dlh na 2 370 mld Sk. Uznesením vlády Slovenskej republiky číslo 438 z 13. 6. 1995 bolo rozhodnuté, že pre poskytovateľov zdravotnej starostlivosti, ktorých zriaďovateľom je Ministerstvo zdravotníctva Slovenskej republiky, budú uvoľnené tieto finančné prostriedky: z rezervy kapitoly vnútornej pokladničnej správy Ministerstva financií Slovenskej republiky 700 mil. korún, v rámci zúčtovania finančných vzťahov zo štátneho rozpočtu na rok 1994 so Všeobecnou zdravotnou poisťovňou vo výške 160,4 mil. korún, z výsledkov clearingového zúčtovania s Českou republikou 855,4 mil. korún a ďalšie sa malo riešiť formou úveru vo výške 645,8 mil. korún. Na základe citovaného uznesenia vlády Všeobecná zdravotná poisťovňa požiadala ministerstvo financií o návratnú finančnú výpomoc na sumu 645,8 mil. korún na to, aby mohla splatiť dlhy vyplývajúce zo základného fondu. Finančné prostriedky z titulu tohto úveru Všeobecná zdravotná poisťovňa v roku 1995 zaslala poskytovateľom zdravotníckej starostlivosti. Posledná časť vyrovnania dlhu v roku 1994 cestou Ministerstva financií Slovenskej republiky sa riešila vo výške 855,4 mil. korún a bola poskytnutá v januári 1996. Pri schvaľovaní štátneho rozpočtu a poistného rozpočtu Všeobecnej zdravotnej poisťovne na rok 1995 v decembri 1994 poukazovala Všeobecná zdravotná poisťovňa na to, že platba poistného vo výške 13,7 % z 54 % minimálnej mzdy nezabezpečí ani v roku 1995 dostatočné zdroje na financovanie zdravotného poistenia. Výška zdrojov hospodárenia Všeobecnej zdravotnej poisťovne je ovplyvňovaná štruktúrou a vekovým zložením našich poistencov. Všeobecná zdravotná poisťovňa evidovala k 1. 1. 1995 5 178 164 poistencov, čo predstavovalo v danom období 96,7 % z celkového počtu poistencov v Slovenskej republike. V priebehu roku 1995 udelilo ministerstvo zdravotníctva súhlas na vznik ďalších zdravotných poisťovní. S postupným etablovaním nových zdravotných poisťovní sa znížil počet poistencov Všeobecnej zdravotnej poisťovne o 760 tisíc poistencov a na konci roku 1995 predstavoval počet poistencov Všeobecnej zdravotnej poisťovne 4 418 tisíc, t. j. 82,28 % počtu poistencov v rámci celého Slovenska. Z uvedeného počtu poistencov Všeobecnej zdravotnej poisťovne predstavuje podiel ekonomicky produktívnych poistencov len 35,2 %. Podiel poistencov, za ktorých platí zdravotné poistenie štát a Fond zamestnanosti, predstavuje 64,8 %. Vážené panie poslankyne, vážení páni poslanci, chcem poukázať na to, že práve pomer medzi zdrojmi Všeobecnej zdravotnej poisťovne za produktívnych poistencov, ktorých je 35,2 %, a poistencov, za ktorých platí zdravotné poistenie štát a Fond zamestnanosti, je 252 korún po prerozdelení poistného za 64,8 % poistencov Všeobecnej zdravotnej poisťovne. A potreba týchto zdrojov, najmä za poistencov štátu a Fondu zamestnanosti, sa práve výrazne podpísala v záverečnej bilancii Všeobecnej zdravotnej poisťovne. V ostatných zdravotných poisťovniach bol pomer oveľa priaznivejší v prospech zdrojov poisťovní, pretože podiel ekonomicky produktívnych poistencov bol 58 % a podiel poistencov štátu a Fondu zamestnanosti bol 42 %. Pri hospodárení s jednotlivými fondmi Všeobecnej zdravotnej poisťovne boli v priebehu celého roku 1995 najväčšie problémy s financovaním zdravotnej starostlivosti práve zo základného fondu. Zo základného fondu sa uhradilo v prepočte na jedného poistenca 414 korún mesačne, hoci predpoklad na úhradu bol len 404 korún. Problém s nedostatkom finančných prostriedkov základného fondu sa vyhrotil najmä pri nákladoch na liečivá a zdravotnícke pomôcky, ktoré predstavovali sumu 7,2 mld korún, čo je o 3,1 mld korún viac, ako predpokladal rozpočet na rok 1995. Súčasne s tým treba povedať, že počet balení jednotlivých liekov v roku 1995 sa oproti roku 1994 nezvýšil a naši revízni lekári a revízni farmaceuti zistili, že dôvodom vysokého čerpania finančných prostriedkov bol výrazný nárast ceny liečiv. Tvorba správneho fondu Všeobecnej zdravotnej poisťovne bola v priebehu roku 1995 tvorená zálohovo vo výške 711 mil. korún. V súlade so zákonom mohol byť správny fond tvorený až do výšky 731,8 mil. korún. Použitie správneho fondu Všeobecnej zdravotnej poisťovne v sume 719,6 mil. korún predstavuje čerpanie len vo výške 98 %. Z účelového fondu boli v roku 1995 poskytnuté finančné prostriedky na úhradu zvýšených výdavkov určitým skupinám poistencov Všeobecnej zdravotnej poisťovne, a to po prerokovaní s Ministerstvom zdravotníctva Slovenskej republiky. Týkalo sa to skupín pacientov vyžadujúcich si predovšetkým transplantácie, implantácie, doliečovacie akcie a pacientov s onkologickým ochorením. Z rezervného fondu Všeobecnej zdravotnej poisťovne boli v roku 1995 hradené mimoriadne výdavky, ktoré nepredpokladal poistný rozpočet. Z tohto fondu boli v súlade s uznesením správnej rady uvoľnené finančné prostriedky vo výške 89 mil. korún na zníženie záväzkov v roku 1994 voči poskytovateľom zdravotníckej starostlivosti za liečivá. Na zmiernenie následkov chrípkovej epidémie v decembri 1995 Všeobecná zdravotná poisťovňa uvoľnila so súhlasom správnej rady finančné prostriedky vo výške 70 mil. korún. Vážené panie poslankyne, vážení páni poslanci, predkladám vám návrh účtovnej závierky a správy o hospodárení Všeobecnej zdravotnej poisťovne za rok 1995, ktorej záverečná bilancia predstavuje: - zdroje v roku 1995 vo výške 25,122 mld Sk, - použitie v roku 1995 je vyššie 26,962 mld Sk, - schodok v hospodárení je 1,840 mld Sk. Schodok v hospodárení nevznikol z dôvodu nehospodárneho financovania v jednotlivých fondoch Všeobecnej zdravotnej poisťovne za rok 1995. Príčinou bola nepriaznivá skladba poistencov Všeobecnej zdravotnej poisťovne v neprospech skupiny, t. j. v neprospech tých 64,8 % poistencov Všeobecnej zdravotnej poisťovne, za ktorú platí poistné štát a výška ktorého v minulom roku predstavovala 13,7 % z 54 % minimálnej mzdy, a ďalej neúmerné prekročenie nákladov na liečivá a zdravotnícke pomôcky o 3,1 mld Sk. Vážené panie poslankyne, vážení páni poslanci, dovoľujem si vás požiadať o odsúhlasenie predloženej účtovnej závierky a správy o hospodárení Všeobecnej zdravotnej poisťovne za rok 1995. Ďakujem.</seg>
            </u>
            <kinesic type="applause">
               <desc>Potlesk.</desc>
            </kinesic>
            <u xml:id="ParlaMint-SK_1996-06-19-t1m16.u1409" who="#JánĽupták.1946" ana="#chair">
               <seg xml:id="ParlaMint-SK_1996-06-19-t1m16.u1409.p1">Ďakujem pánu riaditeľovi Všeobecnej zdravotnej poisťovne pánu Hostýnovi. Nech sa páči, pán riaditeľ, sadnite si hore na najvyšší piedestál. Dávam slovo členovi Výboru Národnej rady Slovenskej republiky pre zdravotníctvo a sociálne veci poslancovi Jaroslavovi Paškovi, aby podal správu o výsledku prerokovania návrhu vo výboroch Národnej rady.</seg>
            </u>
            <u xml:id="ParlaMint-SK_1996-06-19-t1m16.u1410" who="#JaroslavPaška.1954" ana="#regular">
               <seg xml:id="ParlaMint-SK_1996-06-19-t1m16.u1410.p1">Vážený pán predsedajúci, vážený pán riaditeľ Všeobecnej zdravotnej poisťovne, milé kolegyne, vážení kolegovia, dovoľte mi, aby som predniesol spoločnú správu výborov Národnej rady Slovenskej republiky o výsledku prerokovania návrhu účtovnej závierky a správy o hospodárení Všeobecnej zdravotnej poisťovne za rok 1995. Predseda Národnej rady Slovenskej republiky svojím rozhodnutím číslo 923 z 15. apríla 1996 pridelil návrh účtovnej závierky a správu o hospodárení Všeobecnej zdravotnej poisťovne za rok 1995 Výboru Národnej rady Slovenskej republiky pre financie, rozpočet a menu a Výboru Národnej rady Slovenskej republiky pre zdravotníctvo a sociálne veci na prerokovanie do 13. júna 1996. Súčasne poveril Výbor Národnej rady Slovenskej republiky pre zdravotníctvo a sociálne veci pripraviť na schôdzu Národnej rady Slovenskej republiky spoločnú správu o výsledku prerokovania uvedeného materiálu vo výboroch a návrh na uznesenie Národnej rady Slovenskej republiky. Obidva výbory Národnej rady Slovenskej republiky prerokovali predložený návrh v stanovenom termíne. Výbory vyjadrili súhlas s návrhom účtovnej závierky a so správou o hospodárení Všeobecnej zdravotnej poisťovne za rok 1995 a odporučili Národnej rade Slovenskej republiky predložený materiál schváliť. Výbory vyjadrili súhlas s tým, že celkové zdroje na financovanie zdravotného poistenia mala Všeobecná zdravotná poisťovňa vo výške 25 122 248 tisíc Sk. Použité boli prostriedky vo výške 26 962 188 tisíc Sk a schodok v hospodárení dosiahol výšku 1 839 940 tisíc korún. Výbor Národnej rady Slovenskej republiky pre zdravotníctvo a sociálne veci okrem uvedeného požiadal ministra financií a ministra zdravotníctva Slovenskej republiky, aby vypracovali metodický pokyn na jednotné vykazovanie hospodárskych údajov týkajúcich sa všetkých zdravotných poisťovní. Milé kolegyne, vážení kolegovia, ako spoločný spravodajca výborov Národnej rady Slovenskej republiky odporúčam prijať uznesenie, ktoré máte v spoločnej správe výborov. Ďakujem.</seg>
            </u>
            <u xml:id="ParlaMint-SK_1996-06-19-t1m16.u1411" who="#JánĽupták.1946" ana="#chair">
               <seg xml:id="ParlaMint-SK_1996-06-19-t1m16.u1411.p1">Ďakujem poslancovi Paškovi a prosím ho, aby zaujal miesto určené pre spravodajcov výborov. Otváram rozpravu o dvadsiatom šiestom bode programu. Do rozpravy sa písomne prihlásil jeden poslanec, a to pán poslanec Šagát. Nech sa páči.</seg>
            </u>
            <u xml:id="ParlaMint-SK_1996-06-19-t1m16.u1412" who="#TiborŠagát.1942" ana="#regular">
               <seg xml:id="ParlaMint-SK_1996-06-19-t1m16.u1412.p1">Ďakujem za slovo, vážený pán predsedajúci. Vážené kolegyne a kolegovia, dovoľte, aby som sa krátko vyjadril k účtovnej závierke a správe o hospodárení Všeobecnej zdravotnej poisťovne a vzniesol niekoľko otázok na pána riaditeľa. Iste, najdôležitejší je schodok 1,8 mld. Ja som si skutočne správu podrobne prečítal a chcem sa spýtať v súvislosti s týmto schodkom na faktory, ktoré by to mohli ovplyvňovať. Predovšetkým, či v 1,8 mld je započítaná aj pôžička 645 miliónov, alebo či 1,8 mld je schodok a poisťovňa musí ešte vrátiť aj 645 miliónov. To je jedna otázka. Druhá otázka - pokiaľ ide o schodok, je asi takáto. Na x-tej strane, prepáčte, že ju neviem nájsť, ale pán riaditeľ bude vedieť určite odpovedať, je uvedené, že do závierky neboli zahrnuté financie, ktoré prešli z prerozdeľovania za mesiace november a december. Keď som si urobil krátky prepočet, peniaze z tohto prerozdelenia za november a december 1995 by podľa mojich výpočtov mali činiť okolo 1,5 mld korún. Pýtam sa, keď je urobená závierka k 31. decembru a nie sú tam tieto peniaze zahrnuté, už by mali určite byť na účte Všeobecnej zdravotnej poisťovne, teda ako sa teraz zmení schodok, keď sa vyrovná tento technický nedostatok prevedenia z prerozdeľovacieho účtu. Tým by totiž celý schodok vyzeral možno úplne inak. A tretia otázka sa týka dlhu. Prvá bola, či je v tom 645 miliónov, druhá otázka sa týka schodku, ako je to s prerozdelením za november a december, a tretia otázka je, ako sa premietli do tohto schodku pohľadávky, ktoré poisťovňa nedokázala vybrať. Ako je uvedené na strane 6, sú na úrovni asi 953 miliónov. Keby si bol, pán riaditeľ, taký láskavý a ozrejmil tieto veci, aby sme vedeli ten schodok lepšie posúdiť. Pokiaľ ide o schodok, štvrtá pripomienka sa týka strán 4 a 5. Tam uvádzate, že v dôsledku chybnej legislatívy, ktorá nedostatočne upravuje registráciu poistencov a jeden poistenec je neprerušene súčasne evidovaný aj v dvoch poisťovniach, vznikajú straty pre Všeobecnú zdravotnú poisťovňu. Tie ste bližšie nekvantifikovali, len ste napísali, že vznikali veľké straty, čo by asi finančná inštitúcia mala uviesť presnejšie. A pýtam sa, keď ste minulý rok vstupovali do zákona o zdravotnom poistení, prečo sa neurobila taká úprava, aby sa tento nedostatok v hlásení o preregistrovaní odstránil. To je k schodku. Tento schodok, ako iste viete, čiastočne riešila poisťovňa tým, že skrátila výdavky na výkony v nemocničných častiach. A druhý okruh problémov sa bude týkať vášho argumentu, že ste museli z výkonov pre nemocnice dať 1,8 mld na lieky. Uvádza sa, a vy ste to tu, pán riaditeľ, sám zdôvodňovali, že to bolo preto, že došlo k enormnému nárastu cien. Skutočne, musím veľmi dôrazne protestovať, že nemôžem zobrať túto argumentáciu, pretože platila kategorizácia liekov, ktorá sa v priebehu roku 1995 nezmenila, a preto nemohlo dôjsť k nárastu cien takým spôsobom, pretože lekári mohli predpisovať len lieky, ktoré sú uvedené v kategóriách 1, 2 alebo 3. Samozrejme, podľa toho sú hradené poisťovňou, to je jedna vec. Druhá vec je, že došlo skutočne - čo by sa v takej veľkej finančnej inštitúcii nemalo stať - k absolútne nezodpovednému vytvoreniu rozpočtu na lieky, ktorý bol strašne podhodnotený. Keďže v roku 1994 sa čerpalo na lieky zo základného fondu 26 % a v roku 1995 30 %, nárast je prakticky len na úrovni 3-4 %, čo nemôže byť 2 mld rozdielu, tak ako to urobilo, pretože v roku 1994 sa dalo na lieky niečo vyše 5 mld a v roku 1995 približne 7,2 mld. Pán riaditeľ, nevidím, že ste veľmi dobre zvládli analytickú časť, prečo došlo k nárastu výdajov na lieky, a myslím si, že to bol normálne predpokladaný výdavok, ktorý sa dal zakalkulovať do rozpočtu. Deficit vznikol jednoducho preto, ako ste formulovali, že platba štátu na úrovni 54 % z 13,7 % minimálnej mzdy bola nízka. Upozorňovali sme na to pri tvorbe rozpočtu a deficit zákonite musel vzniknúť. Dovoľte, aby som sa opýtal na strane 8, ak by ste mali trpezlivosť, viem, že už máte vietor v plachtách a myslíte na príjemné dni, na dovolenku, ale napriek tomu, keby ste boli takí láskaví a všimli si 2 odsek na strane 8. Nedokázal som ho totiž pochopiť. Som však lekár, a nie ekonóm, možno sa to dá vysvetliť. K 31. 12. 1995 zostatky na príjmových účtoch, ktoré neboli prevedené do fondov, predstavovali 90 miliónov. Z tejto sumy sa mal dotovať základný fond sumou 135 a správny fond 20. Neviem, ako by sa mohlo potom z 90 miliónov dotovať čiastkou 135 a plus ešte 20 mil. iné fondy, nie je mi to jasné. Aj koniec toho odseku je veľmi zaujímavý a neviem ho vysvetliť. Takisto na strane 8, pán riaditeľ, sa uvádza v predposlednom odseku, že záväzky základného fondu predstavujú výšku 2 mld, ale celkový schodok je 1,8 mld. A posledná veta - pohľadávky základného fondu sú 86 miliónov, ale celkové pohľadávky na strane 6, tak ako som už citoval, ste povedali, že sú 953. Veľmi starostlivo som síce študoval správu, ale som zmätený z týchto čísel. Dovoľte krátko povedať ešte niekoľko poznámok a položiť niekoľko otázok predovšetkým ku kúpeľnej starostlivosti, to iste bude všetkých zaujímať. Na kúpeľnú starostlivosť, ako sa uvádza na strane 11, sa investovalo takmer 100 miliónov korún a liečilo sa vyše 18 tisíc poistencov. Chcem sa spýtať, či všetci poistenci, ktorí mali nárok na kúpeľnú liečbu, sa odliečili, alebo či zostali nejaké poukazy, alebo niektorí neuspokojení poistenci. Chcem sa opýtať - je to na strane 12 - prečo a ako sa liečba v zahraničí platila zo základného fondu, ako som pochopil zo správy. Myslím si, že je to podľa skladby liečba, ktorá sa mala uhrádzať z účelového alebo rezervného fondu. Lebo potom sa takisto na strane 15 uvádza účelový fond - transplantácie kostnej drene, obličiek, implantácia atď. Na jednej strane sa to riešilo liečbou v zahraničí a okrem toho sa to riešilo akoby z dvoch fondov. Tak ako je to možné? Možno sa to dá vysvetliť. Správny fond - v správnom fonde na prevádzkové náklady bolo určených 439 miliónov korún a vytvorili sa odpisy vo výške 66 miliónov korún. Chcem sa opýtať, pán riaditeľ, ako sa použilo týchto 66 miliónov korún. Tým, že ste si vytvorili odpisy, pravdepodobne na reprodukciu základných prostriedkov, teda boli použité ako investičné peniaze, lebo sú uvedené v kolónke prevádzkových peňazí. Vážení páni poslanci, pani poslankyne, neviem, či je možné <note>strana 14</note> podpísať bianko šek na 129 miliónov stavebných investícií, keď nemáme ich rozpis. Kam sa tie peniaze dali, čo sa týka investičných prostriedkov? Neviem, či tu nemala byť stručná analýza, kam sa tie investičné prostriedky dali. Navštívil som pána riaditeľa pred dva a pol týždňami a prosil som ho o informáciu o kúpe budovy pre poisťovňu v Košiciach. Gentlemansky sme sa dohodli, že mi poskytne informácie. A za 14 dní som nedostal žiadnu informáciu, napriek tomu, že som urgoval odpoveď. Nebudem tú kauzu ďalej rozvádzať, ale myslím si, že by bolo dobré, keby sme v budúcnosti mali pri investičných nákladoch rozpis, na čo boli použité. A v tej celej kauze prekáža predovšetkým to, že člen správnej rady Ing. Tarášek, súčasne riaditeľ stavebnej firmy, dostal zákazku na rekonštrukciu tej budovy za 128 miliónov korún. Neviem, či je to správne, aby sa to takto riešilo. A keď sme pri správnej rade, možno pán poslanec Oravec bude mať konečne tú odvahu, že vstane a povie, a pán riaditeľ to potvrdí, lebo druhou informáciou, ktorú som chcel získať od pána riaditeľa, bolo to, koľko správna rada dostala vyplatené za svoje zasadania v priebehu roku 1995 do 30. mája 1996. Túto odpoveď som nedostal. A takisto by som ešte chcel mať takú malú doplňujúcu otázku, keďže vidím, že pán poslanec Oravec sa chystá vystúpiť, či je pravda, že správna rada schválila nákup 21 eurotelov pre členov správnej rady tohto roku. Pokiaľ ide o účelový fond, ten, ako sa uvádza, je určený na úhradu zvýšených výdavkov v súvislosti s poskytovaním zdravotnej starostlivosti určitým skupinám poistencov. Je tam úspora zdrojov 20 miliónov. Škoda, že nie je pri predkladaní tejto vážnej finančnej bilancie, ktorá hospodárila s 25 mld korún, čo nie je skutočne málo, predseda správnej rady, pretože mnohé veci pán riaditeľ musel riešiť tak, ako určila správna rada. A pýtam sa, prečo napríklad nebol účelový fond vyčerpaný a prečo sme museli zo Štátneho fondu zdravia dať 20 miliónov na nákup liekov a spotrebného materiálu pre kardiochirurgiu, keď v účelovom fonde boli na to peniaze. To isté sa týka rezervného fondu, ktorý má úsporu 93 miliónov korún. Štátny fond zdravia by sa mal použiť na riešenie celonárodných problémov, a nie používať na spotrebný materiál. A tu sme mali zasa 93 miliónov korún a neviem, prečo sme ich nepoužili na veci, ktoré bolo treba uhradiť. Vážená snemovňa, táto správa skutočne veľmi objektívne dáva dôvod na vznik mnohých otázok. Dúfam, že pán riaditeľ bude vedieť na ne odpovedať. Nevýhodou tejto snemovne je to, že pravdepodobne sa už nebude dať vystúpiť, pretože ak by nebolo dostatočne dobre odpovedané na moje otázky, navrhol by som vám, aby ste neodhlasovali túto účtovnú závierku a aby ste ju nechali prepracovať. Ale keďže bude vystupovať pán riaditeľ, nádejám sa, že úspešne odpovie a vysvetlí všetky otázky, ktoré som položil, a zatiaľ by som tento návrh nevzniesol. Ďakujem pekne.</seg>
            </u>
            <kinesic type="applause">
               <desc>Potlesk.</desc>
            </kinesic>
            <u xml:id="ParlaMint-SK_1996-06-19-t1m16.u1413" who="#JánĽupták.1946" ana="#chair">
               <seg xml:id="ParlaMint-SK_1996-06-19-t1m16.u1413.p1">Ďakujem pánu poslancovi Šagátovi. Hlási sa ešte niekto? Pán poslanec Kováč - faktická poznámka?</seg>
            </u>
            <u xml:id="ParlaMint-SK_1996-06-19-t1m16.u1414" who="#RomanKováč.1940" ana="#regular">
               <seg xml:id="ParlaMint-SK_1996-06-19-t1m16.u1414.p1">Len s faktickou poznámkou a azda s otázkou. Pretože máme v ruke dokument uznesenia správnej rady, kde sa píše, že všetky otázky spojené so stanovením výšky odmien členov správnej rady a dozornej rady sú tajným predmetom, teda je to tajný dokument, chcem sa spýtať, prečo má byť predo mnou ako poistencom Všeobecnej zdravotnej poisťovne utajovaná táto skutočnosť. To po prvé. Po druhé, žiadam, aby takáto skutočnosť bola odtajnená. A po tretie, prosím pána riaditeľa, aby v odpovedi povedal, aká konkrétna suma bola vyčlenená na odmeny členom správnej rady a dozornej rady Všeobecnej zdravotnej poisťovne z rozpočtu a aká bola v reále vyplatená. Vopred ďakujem pekne za odpoveď.</seg>
            </u>
            <u xml:id="ParlaMint-SK_1996-06-19-t1m16.u1415" who="#JánĽupták.1946" ana="#chair">
               <seg xml:id="ParlaMint-SK_1996-06-19-t1m16.u1415.p1">Ďakujem. Hlási sa ešte niekto z poslancov do rozpravy? <note>Nikto.</note> Vyhlasujem rozpravu o dvadsiatom šiestom bode programu za skončenú. Chce sa k rozprave vyjadriť riaditeľ Všeobecnej zdravotnej poisťovne pán Hostýn? Nech sa páči. Riaditeľ Všeobecnej zdravotnej poisťovne E. Hostýn: Ďakujem pekne za slovo. Vážený pán predsedajúci, vážené pani poslankyne, vážení páni poslanci, dovoľte, aby som sa v prvom rade poďakoval spravodajcovi pánu poslancovi Paškovi za uvedenie celého materiálu. Po druhé, chcem poďakovať aj doktorovi Šagátovi, poslancovi Národnej rady Slovenskej republiky, že si dal námahu a skutočne perfektne a detailne niektoré veci študoval, hoci sa dopustil niektorých nepresností a niektorých zavádzajúcich skutočností, ktoré si nesprávne vyložil. Neviem, či som si stačil zapísať všetky jeho pripomienky, ale v krátkosti, pokiaľ budem stačiť, budem odpovedať. Prosím vás pekne, poďme najprv k liekovej politike a k problematike liekov vo Všeobecnej zdravotnej poisťovni. Mám tu materiál, z ktorého jednoznačne vyplýva, že na lieky, ktoré Všeobecná zdravotná poisťovňa vyplatila ako receptové, je to suma 30,03 %, teda jedna tretina z celkového rozpočtu bola daná na receptové lieky - 30,3 %. Nepočítam do toho ešte náklady na lieky, ktoré vynaložili jednotlivé oddelenia nemocníc s poliklinikou a nepočítam do toho ani lieky, ktoré používajú praktickí a odborní lekári vo svojich ambulanciách. Okrem toho nepočítam do tohto počtu, do tých 30,3 %, špeciálne lieky, ktoré Všeobecná zdravotná poisťovňa platí onkologickým pacientom, ktoré sú veľmi drahé a veľmi špecifické a platíme ich len individuálne na poistenca, ktorý si to nevyhnutne vyžaduje v rámci svojej liečby. Okrem toho sme do tohto balíka nákladov na lieky nepočítali ani osobitne hradený špeciálny zdravotný materiál a liečivá, ktoré nie sú započítavané do ošetrovacieho dňa. Myslím tým napríklad pacemakery a podobne. Čiže takto je to. Pokiaľ išlo o to, že máme úsporu na špeciálnom zdravotnom materiáli, prosím vás pekne, závierka sa robí po 1. januári predchádzajúceho roku a na základe čerpania jednotlivých nemocníc s poliklinikou, ktoré mali pridelené určité finančné prostriedky na to, aby tento špeciálny zdravotný materiál použili. Ak ho nepoužili, tak nám vznikla určitá úspora a preplatok v jednotlivých nemocniciach s poliklinikou, čo je celkom jasné a nejakých tých pár percent nemuseli alebo nemohli použiť, alebo nemali pacientov vhodných na to, aby tento špeciálny zdravotný materiál kúpili a použili pre poistencov. K množstvu liekov, k hodnote a k tomu, ako sa hospodárilo s liekmi, by som rád povedal jedno. V roku 1994 bol rozpočet na lieky a zdravotnícke pomôcky vo výške 3,601. Skutočnosť bola 5 mld 346,6. Predpokladali sme pri tvorbe rozpočtu na rok 1995, že vhodnou liekovou politikou sa podarí znížiť množstvo finančných prostriedkov o 1 miliardu. To bol prvý dôvod a predpokladali sme, že to klesne na 4 mld. A druhý dôvod bol ten, že sme chceli, aby rozpočet bol vyrovnaný, a predpokladali sme, že prídu určité opatrenia, ktoré nám pomôžu tento vyrovnaný rozpočet nejakým spôsobom dodržať. Plnenie v roku 1995 - rozpočet bol 4, 076 mld, skutočnosť bola 7 209,8, percento plnenia bolo 176,9 %. Taká je skutočnosť, pokiaľ ide o lieky a liekovú politiku. Druhá otázka od pána poslanca Šagáta bola o tom, či pôžička, o ktorú sme požiadali ministerstvo financií ako o návratnú finančnú pôžičku, je zahrnutá v rozpočte, alebo nie. Prosím, táto pôžička nie je zahrnutá v rozpočte, s tou sa nepočítalo, pretože je predpoklad, že tieto finančné prostriedky získame tým, že zlepšíme a skvalitníme výber poistného, najmä u chronických neplatičov. Správne podotkol, že finančné prostriedky, ktoré nám dlžia jednotliví zamestnávatelia, sú vo výške viac ako 900 miliónov korún. Na tento rok za prvý kvartál sa nám podarilo vybrať z týchto finančných prostriedkov 70 miliónov korún, ktoré sme okamžite na konci prvého štvrťroka poukázali ministerstvu financií ako splátku na návratnú finančnú výpomoc. Kategorizácia, myslím, už bola. Kúpeľná starostlivosť sa stala podľa zákona o Liečebnom poriadku dávkou nárokovateľnou a skutočne sme všetkým pacientom, ktorí mali požiadavku na kúpeľnú liečebnú starostlivosť v roku 1995, vyhoveli, až na malé výnimky <note>keď prišiel návrh v posledných decembrových dňoch, už sa nedal realizovať</note>, ale tie, ktoré prišli skôr, sme realizovali. A vzhľadom na to, že sme nemali dostatok kapacít na Slovensku, zakúpili sme aj určité množstvo poukazov do Františkových Lázní, kde sme pacientov liečili. Neostali vlastne žiadne resty z minulého roka. Investičné prostriedky. Prosím vás, veľmi rád predložím Národnej rade Slovenskej republiky materiály o tom, kde, kedy a aké investičné prostriedky sme v roku 1995 dali. Priznám sa bez bitia, prvýkrát sme robili účtovnú závierku o hospodárení vo Všeobecnej zdravotnej poisťovni. Nemáme, ani podľa zákona nie sú predpísané žiadne tabuľky alebo predpísané tlačivá, čo v tom musí byť. Domnievali sme sa, že to, čo predkladáme, je dostačujúce, a v prípade, že niektorí páni poslanci alebo pani poslankyne by mali záujem, veľmi radi dáme k dispozícii a na nahliadnutie akýkoľvek materiál, ktorý sa týka Všeobecnej zdravotnej poisťovne. Chcel by som len podotknúť, že práve pred mesiacom skončila u nás veľká finančná previerka, ktorú vykonalo Ministerstvo financií Slovenskej republiky a nenašlo prakticky žiadne závady v hospodárení a financovaní vo Všeobecnej zdravotnej poisťovni. Pokladáme to za veľký úspech. Pokiaľ ide o informáciu o Košiciach a čo sa týka, pán poslanec, vášho listu, myslím si, že ako riaditeľ Všeobecnej zdravotnej poisťovne nemám povinnosť zodpovedať prednostovi detskej kliniky, ktorý odo mňa žiada materiály o určitých veciach, ktoré sa týkajú Všeobecnej zdravotnej poisťovne. Práve preto som nedal ani odpoveď. Mám pre vás pripravený list, kde vás prosím, aby ste si to vyžiadali úradnou cestou, prostredníctvom predsedu správnej rady a potrebné podklady na vašu činnosť určite dostanete. Zatiaľ vám môžem len toľko povedať, že mám pripravený celý "fascikeľ" materiálov o Košiciach od roku 1992 práve na základe nášho rozhovoru. Je to pripravené, a ak to predseda správnej rady odsúhlasí, celý komplexný materiál, kedy boli výberové konania, zápisnice z výberových konaní a všetko, myslím si, že máte mať k dispozícii. Eurotel - zatiaľ sa neuvažuje o žiadnom eurotele, ale myslíme si, že členovia správnej rady, poviem to otvorene, zatiaľ to nie je, ale môj názor je ten, že by mali mať určité pracovné nástroje, aby boli k dispozícii a aby sme mohli s nimi komunikovať. Nehovorím, že to má byť eurotel, ale nejaké pracovné nástroje potrebujú a mali by ich mať na svoju prácu. Zatiaľ, prosím, nedostali nič. Pokiaľ ide o čerpanie účelového a rezervného fondu, prosím, už som to tu spomenul, že ak neboli požiadavky - zjednoduším si to, pre nemocnicu na Kramároch sme vyčlenili 4 milióny korún na špeciálny fond a Kramáre ho nevyčerpali, tak zvyšok bola úspora, a to sú tie percentá, úspory na účelovom fonde. Podobne to je aj s rezervným fondom. Ešte by som sa rád vrátil k liekom za prvý kvartál 1996, aby ste mohli, páni poslanci, porovnať, aký je nárast liekov za prvý kvartál 1995 a aký je nárast liekov za prvý kvartál 1996. Chcel by som vám povedať, že v prvom štvrťroku 1995 celkové náklady činili 1 310 594 tisíc Sk, v prvom štvrťroku 1996 náklady na lieky činili 1 630 482 tisíc korún, teda nárast nákladov na lieky v celkovej hodnote je viac ako 319 tisíc korún. Priemerné náklady za lieky na jedného poistenca v prvom štvrťroku 1995 boli 265,78 korún. V I. kvartáli 1996 boli už náklady 370,08 korún. Chcel by som len upozorniť panie poslankyne a pánov poslancov, že náklady na lieky stúpajú. Nemá pravdu pán poslanec, keď hovorí, že sa nezvýšili ceny liekov. Cena liekov sa zvyšovala v priebehu roku, aj v tomto roku práve teraz ministerstvo financií zvýšilo cenu liekov zo Slovakofarmy o 22 %. Teraz pred týždňom. Takže ceny liekov stúpajú. Hovorím to len preto, aby sme mali ilustrované aj tieto veci. Neviem, či som vám stačil odpovedať. Pokiaľ ide o pána poslanca Kováča, rád by som povedal, ak ma pán predseda Národnej rady alebo predsedajúci zbaví, povedal by som, povinnej mlčanlivosti, prosím, spokojne odpoviem aj na to, aké platy majú členovia správnej a dozornej rady. <vocal type="noise"><desc>Hlasy z pléna.</desc></vocal> Ak som neodpovedal, pán poslanec Šagát alebo pán poslanec Kováč, prosím, pýtajte sa, som ochotný ďalej odpovedať. Ďakujem pekne.</seg>
            </u>
            <u xml:id="ParlaMint-SK_1996-06-19-t1m16.u1416" who="#JánĽupták.1946" ana="#chair">
               <seg xml:id="ParlaMint-SK_1996-06-19-t1m16.u1416.p1">Ďakujem riaditeľovi Všeobecnej zdravotnej poisťovne pánu Hostýnovi. Chce sa ešte vyjadriť pán poslanec Paška?</seg>
            </u>
            <u xml:id="ParlaMint-SK_1996-06-19-t1m16.u1417" who="#JaroslavPaška.1954" ana="#regular">
               <seg xml:id="ParlaMint-SK_1996-06-19-t1m16.u1417.p1">Nie.</seg>
            </u>
            <u xml:id="ParlaMint-SK_1996-06-19-t1m16.u1418" who="#JánĽupták.1946" ana="#chair">
               <seg xml:id="ParlaMint-SK_1996-06-19-t1m16.u1418.p1">Máte procedurálnu pripomienku? <vocal type="noise"><desc>Hlasy zo sály.</desc></vocal> Rozprava je ukončená. Ďakujem pekne. Pristúpime k hlasovaniu o návrhu uznesenia. Prosím pánov poslancov, aby prišli do rokovacej sály. Nech sa páči, pán spravodajca.</seg>
            </u>
            <u xml:id="ParlaMint-SK_1996-06-19-t1m16.u1419" who="#JaroslavPaška.1954" ana="#regular">
               <seg xml:id="ParlaMint-SK_1996-06-19-t1m16.u1419.p1">Milé kolegyne, vážení kolegovia, v rozprave vystúpili dvaja poslanci. Z ich vystúpení však nevzišli žiadne návrhy na iné uznesenie, ako máte predložené v spoločnej správe, preto by sme mali hlasovať o uznesení zo spoločnej správy. Odporúčam, aby sme ho prijali.</seg>
            </u>
            <u xml:id="ParlaMint-SK_1996-06-19-t1m16.u1420" who="#VojtechTkáč.1949" ana="#regular">
               <seg xml:id="ParlaMint-SK_1996-06-19-t1m16.u1420.p1">Vážená Národná rada, ďakujem za súhlas a možnosť vystúpiť pred vami pri predkladaní návrhu účtovnej závierky Sociálnej poisťovne za rok 1995. Materiál predkladám v mene správnej rady Sociálnej poisťovne na základe ustanovenia § 7 ods. 1 písm. a) zákona Národnej rady Slovenskej republiky číslo 274/1994 Z. z. o Sociálnej poisťovni. Účtovná závierka za minulý rok bola spracovaná v súlade s príslušnými predpismi o účtovníctve a po prerokovaní a schválení v správnej rade ju predkladáme Národnej rade na schválenie. Predkladaný materiál dokumentuje stav v tvorbe zdrojov a ich použití na výkon nemocenského poistenia a dôchodkového zabezpečenia, na výplatu nesystémových a štátnych sociálnych dávok a nákladov priamo súvisiacich s výkonom činností Sociálnej poisťovne v prvom roku jej pôsobenia ako samostatnej verejnoprávnej inštitúcie. Systém priebežného financovania výplatných dávok nemocenského poistenia a dávok dôchodkového zabezpečenia si vyžaduje skončenie hospodárenia príslušného roku zo zabezpečených zdrojov na financovanie výdavkov aspoň na obdobie 1 mesiaca nasledujúceho roku, čo sa tejto inštitúcii v prvom roku hospodárenia podarilo. Priaznivý výsledok hospodárenia Sociálnej poisťovne v základnom Fonde nemocenského poistenia umožní v roku 1996 realizovať legislatívnu úpravu schválenej najvyššej hranice čistej dennej mzdy na výpočet dávok nemocenského poistenia s predpokladanou účinnosťou od 1. januára 1996. Obdobne v súvislosti s hospodárením vo Fonde dôchodkového poistenia a zabezpečenia sme v rámci správnej rady pripravili finančný priestor na krytie zvýšenia dôchodkov v roku 1996, čo v rozpätí 11 mesiacov spolu so zvýšením dôchodkov v roku 1995 bolo viac ako 20 %. Treba upozorniť na skutočnosť, že legislatívna úprava zníženia percenta poistného z nemocenského poistenia na dôchodkové zabezpečenie, bez kladného bilančného rozdielu z roku 1995 by v roku 1996 spôsobila insolventnosť základného Fondu nemocenského poistenia. Kladný bilančný rozdiel základného Fondu dôchodkového zabezpečenia z roku 1995 umožnil plynulé financovanie výplaty dávok dôchodkového zabezpečenia v januári tohto roku. Tvorba zdrojov základného Fondu dôchodkového zabezpečenia z výberu poistného je rozložená na celý mesiac. Priaznivým výsledkom hospodárenia sa potvrdzuje opodstatnenosť existencie Sociálnej poisťovne ako inštitúcie, ktorá svojou činnosťou dokázala schopnosť zabezpečiť príjmy v čase a v rozsahu, ktorý je potrebný na výplaty zákonmi garantovaných dávok. Celkový obraz o hospodárení Sociálnej poisťovne dokresľujú faktografické údaje spracované v tabuľkových prehľadoch a grafoch. Po rokovaniach v príslušných výboroch Národnej rady sa správna rada Sociálnej poisťovne stotožňuje s uzneseniami, ktoré sú predmetom rokovania dnešnej schôdze Národnej rady Slovenskej republiky. Ďakujem vám za pozornosť.</seg>
            </u>
            <kinesic type="applause">
               <desc>Potlesk.</desc>
            </kinesic>
            <u xml:id="ParlaMint-SK_1996-06-19-t1m16.u1421" who="#JánĽupták.1946" ana="#chair">
               <seg xml:id="ParlaMint-SK_1996-06-19-t1m16.u1421.p1">Ďakujem pánu predsedovi správnej rady. Prosím spoločnú spravodajkyňu výborov pani poslankyňu Martu Aibekovú, aby podala správu o výsledku prerokovania návrhu vo výboroch Národnej rady.</seg>
            </u>
            <u xml:id="ParlaMint-SK_1996-06-19-t1m16.u1422" who="#MartaAibeková.1947" ana="#regular">
               <seg xml:id="ParlaMint-SK_1996-06-19-t1m16.u1422.p1">Vážený pán predsedajúci, vážené dámy, vážení páni, dovoľte mi predniesť spoločnú správu výborov Národnej rady Slovenskej republiky o výsledku prerokovania návrhu účtovnej závierky Sociálnej poisťovne za rok 1995. Predseda Národnej rady Slovenskej republiky svojím rozhodnutím číslo 923 z 15. apríla 1996 pridelil návrh účtovnej závierky Sociálnej poisťovne za rok 1995 dvom výborom Národnej rady Slovenskej republiky, a to výboru pre financie, rozpočet a menu a výboru pre zdravotníctvo a sociálne veci. Obidva výbory Národnej rady Slovenskej republiky prerokovali predložený materiál v stanovenom termíne. Výbory zhodne vyjadrili súhlas s návrhom účtovnej závierky Sociálnej poisťovne na rok 1995 a odporúčali schváliť ho s tým, že: - celkové príjmy dosiahli výšku 55 587 832 tisíc korún, - výdavky, náklady dosiahli výšku 48 937 840 tisíc korún, - prebytok hospodárenia za rok 1995 bol vo výške 6 649 992 tisíc korún. Výbor Národnej rady Slovenskej republiky pre zdravotníctvo a sociálne veci okrem uvedeného súhlasu a odporúčania pre Národnú radu Slovenskej republiky požiadal správnu radu Sociálnej poisťovne, aby predložila do augusta 1996 informáciu o vynaložených finančných prostriedkoch na informačný systém od vzniku Národnej poisťovne, fondov nemocenského poistenia, dôchodkového zabezpečenia a súhrnnú informáciu o konkrétnych opatreniach zameraných na zlepšenie situácie vo výbere poistného spolu s návrhmi na uplatnenie opatrení v nasledujúcich rokoch. Vážené dámy, vážení páni, súčasťou spoločnej správy je aj uznesenie, ktoré nebudem čítať, nakoľko ho všetci poslanci dostali v písomnej podobe. Hlasovať budeme podľa tohto predloženého uznesenia, ktoré v oboch bodoch - v bode A aj v bode B - odporúčam prijať.</seg>
            </u>
            <u xml:id="ParlaMint-SK_1996-06-19-t1m16.u1423" who="#JánĽupták.1946" ana="#chair">
               <seg xml:id="ParlaMint-SK_1996-06-19-t1m16.u1423.p1">Ďakujem pani poslankyni Aibekovej a prosím ju, aby zaujala miesto určené pre spravodajcov výborov. Pani poslankyne, páni poslanci, otváram rozpravu o dvadsiatom siedmom bode programu. Zatiaľ nemám žiadnu prihlášku na vystúpenie. S faktickými poznámkami sa prihlásili pán Hanker a pán Kováč. Nech sa páči.</seg>
            </u>
            <u xml:id="ParlaMint-SK_1996-06-19-t1m16.u1424" who="Hanker, J." ana="#regular">
               <seg xml:id="ParlaMint-SK_1996-06-19-t1m16.u1424.p1">Ďakujem za slovo. Vážený pán predsedajúci, vážení prítomní, treba konštatovať podľa predloženého materiálu, že činnosť súvisiaca s transformáciou z úrovne bývalej Národnej poisťovne na nové nástupnícke subjekty k 1. januáru 1995 bola správna. Porovnaním predchádzajúceho obdobia rokov 1993 a 1994 s hodnoteným obdobím z hľadiska hospodárenia Sociálnej poisťovne v roku 1995 pozitívne výsledky umožnili zvýšenie úrovne dávok nemocenského poistenia a dôchodkového zabezpečenia a položili základ na ďalšiu úpravu výšky dávok dôchodkového zabezpečenia aj v roku 1996. V tomto zmysle treba konštatovať, že krok uskutočnený v roku 1994, smerujúci k odčleneniu systémov sociálneho poistenia a zdravotného poistenia, sa javí bez akýchkoľvek pochybností správny.</seg>
            </u>
            <u xml:id="ParlaMint-SK_1996-06-19-t1m16.u1425" who="#JánĽupták.1946" ana="#chair">
               <seg xml:id="ParlaMint-SK_1996-06-19-t1m16.u1425.p1">Pán poslanec, to nie je faktická poznámka, mali ste sa prihlásiť do rozpravy. <vocal type="noise"><desc>Hlasy o tom, že už je koniec vystúpenia poslanca Hankera.</desc></vocal> Ďakujem. Nech sa páči, pán poslanec Kováč.</seg>
            </u>
            <u xml:id="ParlaMint-SK_1996-06-19-t1m16.u1426" who="#RomanKováč.1940" ana="#regular">
               <seg xml:id="ParlaMint-SK_1996-06-19-t1m16.u1426.p1">Vážený pán predsedajúci, vážené dámy, vážení páni, budem mať len niekoľko malých poznámok k predloženému účtu Sociálnej poisťovne, a to poznámky, o ktorých si myslím, že smerujú k zlepšeniu situácie poistencov. Po prvé, treba konštatovať, že vo Fonde nemocenského poistenia pretrváva vysoký prebytok. Tento prebytok podľa môjho názoru treba koncepčne riešiť a žiadalo by sa, aby práve takáto koncepcia bola pripojená, alebo aby sme boli o nej informovaní. To znamená, že alebo znížime platby, aby sa takýto prebytok nevytváral, alebo zvýšime poskytovanie nemocenských dávok, to znamená, akým spôsobom chce postupovať fond ďalej. Upozorňujem na to, čo si málokto z vás všimol, že správny fond sa vytvára z celkových príjmov, čiže nielen z vybrania poistného, a preto je pre každú poisťovňu nesmierne výhodné, ak si chce zvýšiť správny fond, že tam zostávajú prebytky, že sa nevyplatia, pretože sa správny fond vytvára vlastne z kumulácie všetkých príjmov. Čím je vyšší prebytok, tým je vyšší správny fond. A myslím si, že toto nie je naším cieľom. Naopak, naším cieľom by malo byť v záujme poistencov udržať vyrovnaný rozpočet, a nie rozpočet takto prebytkový. Iba ak by sa Sociálna poisťovňa rozhodla, ale to by zas bolo treba v koncepcii povedať, že prechádza od priebežného financovania ku klasickému fondovému financovaniu poistného. Osobne by som tento krok veľmi privítal, pretože málokto z nás si uvedomuje, že doterajší systém priebežného financovania vytvára pre budúcu generáciu, najmä pre mladých, obrovskú záťaž. Myslím si, že by bolo treba povedať o tom pár slov. Po druhé, dovoľte, aby som sa dotkol dôchodkového zabezpečenia. Myslím si, že dôchodkové zabezpečenie je poznamenané hlavne tým, že sa oneskoruje zvyšovanie dôchodkov po dosiahnutí zákonného nároku. Napríklad zákonné podmienky rastu miezd, to znamená rast miezd o 5 %, sa dosiahli už v novembri v roku 1995, ale navrhované zvýšenie bolo realizované naším návrhom vo februári, ale s účinnosťou až od júna tohto roku. Čiže je tam vlastne takmer 8-mesačný posun. Pravdepodobne by bolo treba pristúpiť, aj to by mala zvážiť Sociálna poisťovňa, k žiadosti o novelizáciu v precizovaní textu o oznamovaní údajov Štatistickým úradom. Chápem, že oznamovanie dostávajú dosť neskoro a zle sa na to reaguje. Z tohto pohľadu práve oneskorenie dodávania údajov Štatistickým úradom môže spôsobiť aj to, že pri návrhu rozpočtu sa kalkuluje s iným rastom príjmu, aký sa v realite dosahuje. Aj v tomto fonde je veľmi výrazný prebytok. Upozorňujem znovu na to isté. Prebytok sa rovnako dá využiť na rast správneho fondu. Chcem povedať, že ak si porovnáme pomer medzi príjmom a dôchodkom, teda dôchodok voči mzde, tak kým v roku 1994 to bolo 45,4 %, v roku 1995 už to bolo len 43,1 %. To znamená, že voči mzde z pracovného pomeru klesá pomer dôchodkov, čo si myslím, že je oveľa vážnejší problém, nad ktorým by sme sa mali zamyslieť, a rovnako požiadať aj ministerstvo práce, sociálnych vecí aj Sociálnu poisťovňu, aby sa zamysleli nad úrovňou invalidných dôchodkov. Na invalidné dôchodky totiž nie sú odkázaní len starší ľudia, ale sú na ne odkázaní aj ľudia v produktívnom veku. Mnohí z nich majú rodiny, a ak priemerný invalidný dôchodok dosiahol výšku 2 950 korún, sami uznáte, že táto suma je príliš nízka. Nenamietam nič voči správe, ktorú predložila Sociálna poisťovňa. V tomto vystúpení som sa len snažil poukázať na niekoľko vážnych problémov, o ktorých by mala uvažovať nielen Sociálna poisťovňa, ale aj ministerstvo práce a sociálnych vecí a v konečnom dôsledku parlament, pretože my sme vlastne zodpovední za sociálny stav obyvateľstva a ukazuje sa, že sú rezervy. Ak by sa napríklad rezervy, ktoré vznikli, alebo prebytok, ktorý vznikol vo Fonde dôchodkového poistenia, využil na zvýšenie invalidného poistenia, podľa môjho názoru, pretože tých invalidných občanov, ktorí berú tento dôchodok, nie je tak veľa, mohli by sme razantným spôsobom zvýšiť ich sociálnu úroveň, čo sa asi od nás očakáva. Viete dobre, že na Slovensku žije zhruba 500 tisíc zdravotne postihnutých občanov, pripomínam, že všetci nie sú v invalidnom dôchodku, invalidný dôchodok je radove pre 150 tisíc poberateľov, tak si myslím, že týmto ľuďom by sme výrazne dokázali pomôcť. Chápem, že každá poisťovňa, ktorá sa zriaďuje, vyžaduje, aby mala správny fond preto, aby mohla realizovať svoje predstavy o zapojení výpočtovej techniky atď. atď. Ale domnievam sa, že možno malá úprava v zákone o tom, že správny fond sa tvorí z vybraného poistného, a nie zo všetkých príjmov, by zabránila možnému podozrievaniu, teraz môžem povedať, že to môže byť len podozrievanie, som presvedčený, že to nie je pravda, ale to podozrenie tu môže vzniknúť, že sa prebytky tvoria preto, aby správny fond bol vyšší, čo samozrejme z hľadiska poistencov nie je želateľné. Sú to, podľa môjho názoru, tri veci, ktorými sa treba zaoberať. Jedna otázka je, ako udržať vyrovnaný rozpočet včasnými operatívnymi opatreniami či už Sociálnej poisťovne, alebo parlamentu. Druhá otázka, ako sa pozerať na pomerne veľký časový interval medzi dosiahnutím zákonného nároku, reálnym dosiahnutím zákonného nároku na zvýšenie dôchodku a jeho oneskoreným zvýšením. Myslím si, že v tom by sme mohli byť <note>Národná rada</note> operatívnejší, prípadne sa dohodnúť so Štatistickým úradom a so Sociálnou poisťovňou, ako nájsť riešenie tohto problému. A po tretie, a to považujem za najzávažnejšie, možno aj vytvoriť pracovnú skupinu, povedzme za účasti poslancov, ktorá by riešila problematiku podľa môjho názoru veľmi nízkych invalidných dôchodkov, zlepšenie sociálneho postavenia aj týchto občanov. Ďakujem pekne.</seg>
            </u>
            <kinesic type="applause">
               <desc>Potlesk.</desc>
            </kinesic>
            <u xml:id="ParlaMint-SK_1996-06-19-t1m16.u1427" who="#JánĽupták.1946" ana="#chair">
               <seg xml:id="ParlaMint-SK_1996-06-19-t1m16.u1427.p1">Ďakujem. Hlási sa ešte niekto z poslancov do rozpravy? <note>Nikto.</note> Keďže nie, vyhlasujem rozpravu o dvadsiatom siedmom bode programu za skončenú. Chce sa k rozprave vyjadriť predseda správnej rady Sociálnej poisťovne? Nech sa páči, pán Tkáč.</seg>
            </u>
            <u xml:id="ParlaMint-SK_1996-06-19-t1m16.u1428" who="#VojtechTkáč.1949" ana="#regular">
               <seg xml:id="ParlaMint-SK_1996-06-19-t1m16.u1428.p1">Vážené dámy, vážení páni, vážený pán predsedajúci, budem stručne reagovať na vystúpenie pána poslanca Kováča. Tieto otázky sme starostlivo rozoberali aj na úrovni garančného výboru. Súčasťou tejto správy sa synchrónne stala aj výročná správa o činnosti Sociálnej poisťovne za rok 1995, kde boli v širšom rozsahu, než je účtovná závierka podľa účtovnej osnovy, rozobrané aj tieto záležitosti. Veľmi tézovite by som chcel komentovať, že na všetko, na čo sa pán poslanec pýtal, odpovedá koncepcia transformácie sociálnej sféry. To nie je fráza, ani pokus o odrazenie týchto otázok, ale ak by sme išli bod po bode v koncepcii transformácie, tieto úlohy sú tam a plnia sa. Do augusta tohto roku máme vypracovať spolu s ministerstvom financií analýzu a optimalizáciu daňového, príspevkového a poistného zaťaženia. Je to veľmi závažná úloha, na ktorej sa v súčasnosti pracuje. Na základe analýzy, a sú na to vedecké poistno-matematické modely, sa dá zvážiť poistné, príspevkové a daňové zaťaženie vrátane iných bremien, a na základe toho je možné zvážiť proporcie medzi jednotlivými fondmi vrátane príspevku do Fondu zamestnanosti, do zdravotných poisťovní a vo väzbe na dane. Súčasťou tejto analýzy a optimalizácie sú aj úlohy štátu, zamestnancov a zamestnávateľov. Syntézu tejto analýzy chceme dotiahnuť do druhej úlohy v koncepcii, ktorá je vo vecnom a časovom harmonograme a mali ste ju v pléne, a to je otázka ekonomicko-finančného zabezpečenia sociálnej sféry. Východiskom pre túto úlohu je analýza a optimalizácia príspevkov a poistného. Vo väzbe na prebytok chcem zdôrazniť jednu skutočnosť, že prebytok nie je zadarmo a že je za ním obrovský kus práce, ale aj fortieľu už nových expertov sociálneho poistenia, ktorých sme na Slovensku nemali. Keď posúdite... <vocal type="noise"><desc>ruch v sále</desc></vocal>, mne sa veľmi ťažko rozpráva...</seg>
            </u>
            <u xml:id="ParlaMint-SK_1996-06-19-t1m16.u1429" who="#JánĽupták.1946" ana="#chair">
               <seg xml:id="ParlaMint-SK_1996-06-19-t1m16.u1429.p1">Pokoj, vážení.</seg>
            </u>
            <u xml:id="ParlaMint-SK_1996-06-19-t1m16.u1430" who="#VojtechTkáč.1949" ana="#regular">
               <seg xml:id="ParlaMint-SK_1996-06-19-t1m16.u1430.p1">Keď posúdite, povedal by som, unikát, ktorý v sociálnej poisťovni je, a nemám to zo svojej hlavy, je to výsledok rokovania aj na úrovni Medzinárodnej asociácie sociálneho zabezpečenia, ktorá je svetovou organizáciou a ktorá prijala 8. a 9. mája tohto roku Sociálnu poisťovňu za riadneho člena, že Sociálna poisťovňa má úspešnosť výberu poistného 94,5 % <note>a to sme dokumentovali vo výbore</note>, tak je to unikát, ktorý nemajú ani vyspelé poisťovne, ktoré nezažili socializmus. V priemere je úspešnosť výberu takýchto podobných inštitúcií vo vyspelých štátoch 80 %. A to už hovorí o určitých úspechoch. Samozrejme, je to stále negatívne. V súčasnosti máme pohľadávky vo výške asi 6,7 mld korún na úrovni Sociálnej poisťovne a robíme všetko pre to, aby sme orientovali pozornosť na výber a vymáhanie poistného. Je to nepríjemná agenda, ale podarilo sa ju riešiť aj vo väzbe na možnosť odpúšťania penálov, pokiaľ si zachováme nárok na istinu a nechceme robiť najmä zo zamestnávateľských subjektov rukojemníkov. Prebytok, ktorý sme avizovali ako výsledok hospodárenia, je to aj otázka, ktorú spomínal pán poslanec, a to je situácia, že nepostupujeme systémom len priebežného rozpočtovania, ale cez biznisplány aj prostredníctvom PHARE sú mechanizmy na kapitalizáciu týchto pohľadávok. Súčasný právny stav aj realita v poisťovni to umožňuje, ale v každom prípade si dovolím poznamenať, že aj v tejto etape, kým sa nevybuduje seriózny rezervný mechanizmus 6 až 8 mesiacov, rezervný fond z vyplateného poistného na cyklické výkyvy a demografické zmeny, je tento prebytok krehký a veľmi relatívny, ale je závislý aj od subjektívnej schopnosti jednotlivých pobočiek, cez výber až po prácu s kapitalizáciou týchto pohľadávok. Pokiaľ ide o mechanizmus zvyšovania dôchodkov, je to už dočasný problém. Máme pripravený návrh zásad zákona o sociálnom poistení, kde mechanizmus zvyšovania dôchodkov odpútavame od súčasného zákona 46 a v najbližších niekoľkých týždňoch by sme ho predložili na spoločné posudzovanie, ako sme sľúbili výboru, aby sme už do zásad zákona o sociálnom poistení vstúpili na parlamentnej pôde cez mechanizmus zvyšovania dôchodkov. Obdobne to platí aj vo väzbe na prípadné úpravy zvyšovania dôchodkov v invalidite a v rámci koncepcie transformácie od 1. januára 1997. Som optimista, že to dotiahneme, je to najťažší právny predpis, aký sa v sociálnej oblasti roky robil a roky nebude robiť. Mechanizmus invalidity chceme postaviť na úplne nový základ. Pokiaľ ide o otázku správneho fondu, treba povedať, že rozpočet správneho fondu Sociálnej poisťovne schvaľuje Národná rada. Nie je to subjektívna kategória a aj v tejto závierke, ako aj vo výročnej správe sme v podstate do koruny ohodnotili čerpanie výsledkov správneho fondu. V novom právnom predpise o sociálnom poistení skutočne prechádzame na to, na čo upozornil pán poslanec, a to je tvorba správneho fondu z celkového úhrnu vyplatených výstupov, dávok a dôchodkov, nemocenského poistenia.</seg>
            </u>
            <u xml:id="ParlaMint-SK_1996-06-19-t1m16.u1431" who="#JánĽupták.1946" ana="#chair">
               <seg xml:id="ParlaMint-SK_1996-06-19-t1m16.u1431.p1">Ďakujem pánu predsedovi správnej rady. Chce sa ešte vyjadriť spoločná spravodajkyňa pani Aibeková?</seg>
            </u>
            <u xml:id="ParlaMint-SK_1996-06-19-t1m16.u1432" who="#MartaAibeková.1947" ana="#regular">
               <seg xml:id="ParlaMint-SK_1996-06-19-t1m16.u1432.p1">Nie.</seg>
            </u>
            <u xml:id="ParlaMint-SK_1996-06-19-t1m16.u1433" who="#JánĽupták.1946" ana="#chair">
               <seg xml:id="ParlaMint-SK_1996-06-19-t1m16.u1433.p1">Pristúpime k hlasovaniu o návrhu uznesenia. <kinesic type="ringing"><desc>Gong.</desc></kinesic> Prosím pánov poslancov, aby prišli do rokovacej sály, a prosím spoločnú spravodajkyňu výborov pani Aibekovú, aby hlasovanie uvádzala.</seg>
            </u>
            <u xml:id="ParlaMint-SK_1996-06-19-t1m16.u1434" who="#MartaAibeková.1947" ana="#regular">
               <seg xml:id="ParlaMint-SK_1996-06-19-t1m16.u1434.p1">Vážený pán predsedajúci, odporúčam, aby Národná rada schválila uznesenie, tak ako je predložené v písomnej podobe s príjmami, výdavkami a prebytkom, ako som ho uviedla.</seg>
            </u>
            <u xml:id="ParlaMint-SK_1996-06-19-t1m16.u1435" who="#RobertFico.1964" ana="#regular">
               <seg xml:id="ParlaMint-SK_1996-06-19-t1m16.u1435.p1">Vážené dámy a páni, posledná novelizácia zákona číslo 92/1991 Zb. o podmienkach prevodu majetku štátu na iné osoby v znení neskorších predpisov, teda zákon o veľkej privatizácii, priniesla závažné zmeny do prebiehajúceho procesu privatizácie. Zastavenie kupónovej formy privatizácie a jej zmena na dlhopisovú boli privítané prinajmenšom rozpačito. Rozpačitosť občanov sa prehĺbila ešte viac, keď sa ukázalo, že posledná novelizácia zákona o veľkej privatizácii vykonaná zákonom číslo 190/1995 Z. z. bola v niektorých častiach v rozpore s Ústavou Slovenskej republiky. Ako to už obyčajne býva, protiústavnosťou sa vyznačovali najmä tie ustanovenia, ktoré boli vcelku priaznivé pre občanov. Mám, samozrejme, na mysli ustanovenie zákona číslo 190/1995 Z. z., ktoré ukladali vlastníkom bytových domov povinnosť prevziať od občanov dlhopisy ako formu platby pri prevode bytov do vlastníctva občanov. Ústavný súd Slovenskej republiky vyhlásil tieto ustanovenia za protiústavné, a to svojím nálezom publikovaným v Zbierke zákonov pod číslom 4/1996. Všetci vieme, v čom spočíva podstata dlhopisovej privatizácie. 31. decembra v roku 2000 nastane splatnosť dlhopisov, ktorých nominálna hodnota bude 10 tisíc korún. Dovtedy sú dlhopisy pre radového občana prakticky nepoužiteľné. Možnosti nakladania s dlhopismi sú veľmi úzke a použiteľné iba pre ľudí, ktorí sa vyznajú v nakladaní s cennými papiermi. Radovému občanovi nezostáva nič iné, len dlhopis zasunúť medzi ostatné domáce papiere a čakať, či sa v roku 2000 naplní sľub predkladateľov dlhopisovej privatizácie v podobe 10 tisíc korún vrátane výnosu z dlhopisu. Už tu však chcem upozorniť, že hoci zákon zavádzajúci dlhopisovú privatizáciu hovorí o päťročnej splatnosti dlhopisu, radový občan sa k reálnym peniazom, ak o ne bude mať záujem, dostane až po šiestich rokoch, pretože Fond národného majetku má povinnosť splatiť nominálnu hodnotu dlhopisu, t. j. desaťtisíc korún vrátane jeho výnosu, až do konca roku 2001, čím sa päťročná lehota fakticky predlžuje na lehotu šesťročnú. Domnievam sa, že návrh zákona je sociálne nespravodlivý. Z tohto titulu predkladám návrh zákona, ktorý má odstrániť určité sociálne nespravodlivosti spočívajúce v tom, že starí občania alebo starší občania, ktorí najviac prispeli k vybudovaniu majetku, ktorý je rozdeľovaný v dlhopisovej privatizácii, budú mať požitky z tohto majetku až v roku 2001, čo je lehota, ktorá prináša rôzne životné situácie, a poviem to veľmi otvorene, možno, že mnohí starí ľudia sa tohto termínu ani nedožijú. Preto v návrhu zákona navrhujeme, aby sme skrátili deň splatnosti dlhopisu u tých občanov, ktorí v deň nadobudnutia účinnosti dosiahnu vek 60 rokov a viac, vtedy by dlhopis bol splatný 31. decembra 1997 vrátane jeho výnosu. Táto právna úprava nevedie iba k sociálnej spravodlivosti, ale je aj významná z pohľadu Fondu národného majetku. Pretože ak nebude prijatý tento zákon, Fond národného majetku bude musieť v roku 2001 jednorazovo vyplatiť sumu 35 až 40 mld korún. Ak by sme prijali tento zákon, tak v roku 1997, resp. v roku 1998, pretože dávame ešte šesť mesiacov Fondu národného majetku na vyplatenie týchto dlhopisov, by sa vyplatila suma, podľa tohto návrhu, približne 8 mld korún, ale to iba v teoretickej rovine, ak by všetci ľudia nad 60 rokov požiadali o vyplatenie dlhopisov. Myslím si, že pre fond je to účelné v tom, že nebude vyplácať sumu 35 až 40 mld naraz, ale postupne. A okrem toho, ako som zdôraznil, treba vidieť sociálny aspekt tejto novelizácie zákona. Druhá významná zmena prinášaná návrhom zákona spočíva v tom, že pokiaľ mestá a obce prijmú dlhopisy ako formu platby pri prevode bytov do osobného vlastníctva, tak tieto dlhopisy im budú splatené do konca roku 1997. Musím vám povedať, že zo skúseností, ktoré mám z miest a obcí, zastavil sa trh s bytmi. Zastavil sa trh s bytmi preto, že ľudia očakávali, že budú môcť použiť dlhopisy ako formu platby pri prevode bytov do osobného vlastníctva. Keďže mestá a obce nie sú povinné zo zákona prijímať dlhopisy ako formu platby, je prirodzené, že iba malá časť z týchto miest sa rozhodne pre obchodovanie s cennými papiermi, a ľudia, hoci prejavili záujem o kúpu bytu, niekedy aj zaplatili počiatočnú čiastku, ďalej neplatia a máme dôkazy o tom, že trh s bytmi je zastavený. Myslím si, že toto ustanovenie by mohlo viesť k oživeniu trhu, ďalej k tomu, že mnohí ľudia, ktorí by normálne nemali na kúpu bytu, by si tieto byty mohli kúpiť. A osobitne je tento návrh významný pre starších občanov. Vážené dámy a páni, toto je podstata návrhu zákona, ktorý v mene skupiny poslancov predkladám. Verím, že ako letný darček by sme sa mohli dohodnúť na návrhu, ktorý by pomohol nielen starším občanom, ale pomohol by naozaj aj v oblasti, na ktorej nám všetkým záleží, v oblasti predaja bytov do osobného vlastníctva. Preto vás prosím o podporu tohto návrhu. Ďakujem.</seg>
            </u>
            <u xml:id="ParlaMint-SK_1996-06-19-t1m16.u1436" who="#JánĽupták.1946" ana="#chair">
               <seg xml:id="ParlaMint-SK_1996-06-19-t1m16.u1436.p1">Ďakujem pánu poslancovi Ficovi. Prosím spoločného spravodajcu výborov pána poslanca Tomáša Cingela, aby podal správu o výsledkoch prerokovania návrhu zákona vo výboroch Národnej rady.</seg>
            </u>
            <u xml:id="ParlaMint-SK_1996-06-19-t1m16.u1437" who="#TomášCingel.1944" ana="#regular">
               <seg xml:id="ParlaMint-SK_1996-06-19-t1m16.u1437.p1">Vážený pán predsedajúci, vážení kolegovia a kolegyne, predseda Národnej rady Slovenskej republiky svojimi rozhodnutiami číslo 1003 z 27. mája 1996 a 1041 z 20. júna 1996 pridelil návrh skupiny poslancov Národnej rady Slovenskej republiky na vydanie zákona Národnej rady Slovenskej republiky, ktorým sa mení a dopĺňa zákon číslo 92/1991 Zb. o podmienkach prevodu majetku štátu na iné osoby v znení neskorších predpisov, na prerokovanie v lehote ihneď Ústavnoprávnemu výboru Národnej rady Slovenskej republiky, Výboru Národnej rady Slovenskej republiky pre financie, rozpočet a menu, Výboru Národnej rady Slovenskej republiky pre hospodárstvo, privatizáciu a podnikanie, Výboru Národnej rady Slovenskej republiky pre pôdohospodárstvo a Výboru Národnej rady Slovenskej republiky pre verejnú správu, územnú samosprávu a národnosti. Na skoordinovanie stanovísk výborov Národnej rady Slovenskej republiky bol citovanými rozhodnutiami predsedu Národnej rady Slovenskej republiky určený Výbor Národnej rady Slovenskej republiky pre hospodárstvo, privatizáciu a podnikanie s tým, že skoordinované stanoviská výborov Národnej rady sa premietnu v spoločnej správe. Ústavnoprávny výbor Národnej rady Slovenskej republiky neprijal uznesenie k návrhu skupiny poslancov Národnej rady Slovenskej republiky na vydanie zákona Národnej rady Slovenskej republiky, ktorým sa mení a dopĺňa zákon číslo 92/1991 Zb. o podmienkach prevodu majetku štátu na iné osoby v znení neskorších predpisov, lebo podľa § 48 ods. 1 zákona Slovenskej národnej rady číslo 44/1989 Zb. o rokovacom poriadku Slovenskej národnej rady v znení neskorších predpisov nevyslovila s ním súhlas nadpolovičná väčšina všetkých členov výboru. Výbor Národnej rady Slovenskej republiky pre hospodárstvo, privatizáciu a podnikanie neprijal uznesenie o výsledku prerokovania návrhu skupiny poslancov na vydanie zákona Národnej rady Slovenskej republiky tlač 425, lebo podľa § 48 ods. 1 zákona Slovenskej národnej rady číslo 44/1989 Zb. o rokovacom poriadku Slovenskej národnej rady v znení neskorších predpisov nevyslovila s ním súhlas nadpolovičná väčšina všetkých členov výboru. Výbor Národnej rady Slovenskej republiky pre verejnú správu, územnú samosprávu a národnosti prerokoval návrh skupiny poslancov Národnej rady Slovenskej republiky na vydanie zákona Národnej rady Slovenskej republiky, ktorým sa mení a dopĺňa zákon číslo 92/1991 Zb. o podmienkach prevodu majetku štátu na iné osoby v znení neskorších predpisov. Vyslovil s ním súhlas a odporúčal Národnej rade Slovenskej republiky schváliť ho v predloženom znení. Výbor Národnej rady Slovenskej republiky pre financie, rozpočet a menu a Výbor Národnej rady Slovenskej republiky pre pôdohospodárstvo vyslovili súhlas s návrhom skupiny poslancov Národnej rady Slovenskej republiky na vydanie zákona Národnej rady Slovenskej republiky, ktorým sa mení a dopĺňa zákon číslo 92/1991 Zb. o podmienkach prevodu majetku štátu na iné osoby v znení neskorších predpisov, a odporúčajú ho Národnej rade Slovenskej republiky schváliť s týmito zmenami a doplnkami: V článku I v predvetí sa za slová "zákon 92/1991 Zb. o podmienkach prevodu majetku štátu na iné osoby" vkladajú slová "číslo 92/1992". V článku I bod 1 - znenie úvodnej vety sa upravuje, v § 24 sa za odsek 6 vkladá nový odsek 7, ktorý znie: v článku I znenie bodu 1 upraviť tak, aby sa splatnosť dlhopisu vrátane jeho výnosu vzťahovala na všetkých občanov, ktorí dovŕšia vek 60 rokov do roku 2000. V článku I bod 1 slová "vek 60 rokov je vrátane" sa nahrádzajú slovami "vek 70 rokov a viac, je vrátane". V článku I bod 3 znenie úvodnej vety sa upravuje takto: "V § 24 v novooznačenom odseku 6 sa za písmeno f) vkladá nové písmeno f), ktoré znie ...atď." V článku I bod 8 v navrhovanom § 24 v novooznačenom odseku 14 sa slovo "iba" nahrádza slovom "aj". To je všetko.</seg>
            </u>
            <u xml:id="ParlaMint-SK_1996-06-19-t1m16.u1438" who="#JánĽupták.1946" ana="#chair">
               <seg xml:id="ParlaMint-SK_1996-06-19-t1m16.u1438.p1">Ďakujem pánu poslancovi Cingelovi a prosím ho, aby zaujal miesto určené pre spravodajcu výborov. Vážené panie poslankyne, páni poslanci, otváram rozpravu o tridsiatom prvom bode programu. Nemám žiadnu prihlášku. Keďže sa do rozpravy nikto nehlási, vyhlasujem rozpravu o tridsiatom prvom bode programu... <vocal type="noise"><desc>Hlasy zo sály.</desc></vocal> Nech sa páči, pán poslanec Fico. Už ste unavení, viem, ale pán Glinský ešte vystúpi s faktickou poznámkou.</seg>
            </u>
            <u xml:id="ParlaMint-SK_1996-06-19-t1m16.u1439" who="#JozefGlinský.1953" ana="#regular">
               <seg xml:id="ParlaMint-SK_1996-06-19-t1m16.u1439.p1">Ďakujem, pán predsedajúci. Chcel by som len pri tejto príležitosti konštatovať, že sa v našej hospodárskej sfére už stále častejšie konštatuje, že prechod z kupónovej privatizácie na dlhopisovú privatizáciu bol veľkým ekonomickým víťazstvom, a nielen ekonomickým, aj sociálnym. Minulý týždeň napríklad denník SME uviedol, že podľa štatistík v Česku priemerný zisk z kupónovej knižky bol 3 000 korún. Nie je vypočítané, koľko to bolo na Slovensku, ale v Česku bol priemerný zisk 3 000 korún. U nás na kupónovom trhu dávame všetkým ľuďom, aj tým starším, ktorí sú bezmocní, istotu 10 000 korún. Dnes po vzájomných konzultáciách strán, dá sa povedať, po vzájomnej dohode, môžeme pristúpiť k uvoľňovaniu prostriedkov pre dôchodcov. Myslím si, že môžeme konštatovať, že dlhopisová privatizácia je nepomerne spravodlivejšia, okrem toho, že je ekonomicky pre Slovensko vyhovujúca. Ďakujem.</seg>
            </u>
            <u xml:id="ParlaMint-SK_1996-06-19-t1m16.u1440" who="#RobertFico.1964" ana="#regular">
               <seg xml:id="ParlaMint-SK_1996-06-19-t1m16.u1440.p1">Vážené dámy a páni, návrh zákona, ktorý som predložil v mene skupiny poslancov, celkom prirodzene vyvolal veľkú mieru diskusií. V samotných výboroch som videl, že je tu vôľa poslancov schváliť nejaký návrh zákona v tomto smere, ale rovnako viem, aká je vôľa tohto parlamentu, pokiaľ ide o vekovú hranicu ľudí, na ktorých sa má vzťahovať, a myslím si, že ak sa bude hlasovať, tak podľa všetkého prejde návrh na 70 rokov. Nevystupujem teraz ako predkladateľ, ale dal som dohromady všetky pozmeňujúce návrhy, ktoré sa objavovali, nehovoriac o tom, že v spoločnej správe je z jedného výboru návrh, aby sme legislatívne spracovali kaskádovité riešenie, aby do skupiny ľudí, ktorí budú zvýhodnení, boli zaradení aj ďalší. Dovoľte mi preto, aby som ako alternatívu návrhu, ktorý je predložený, navrhol riešenie, také riešenie, s ktorým vyjadril súhlas aj pán poslanec Maxon, aby to bolo trošku kryté, a to riešenie spočíva v tomto, alebo táto alternatíva by vyzerala asi takto: Ak by sme prijali návrh, ktorý je v spoločnej správe, znamenalo by to, že ak majiteľ po účinnosti zákona dosiahne vek 70 rokov a viac, dlhopis bude splatný 31. decembra 1997 vrátane výnosu. Ako alternatívu teraz navrhujem doplniť tieto odseky: Dlhopis podľa odseku číslo 4, to je charakteristika dlhopisu, ktorého majiteľ dosiahne po dni účinnosti tohto zákona vek 65 rokov a viac, je vrátane jeho výnosu splatný 31. decembra 1998. Druhý odsek, ktorý by sme doplnili, by znel, že dlhopis podľa odseku 4, ktorého majiteľ dosiahne ku dňu účinnosti tohto zákona vek 60 rokov a viac, je vrátane tohto výnosu splatný 31. decembra 1999. A všetci ostatní budú mať deň splatnosti 31. december roku 2000, čiže tá postupnosť je tu presne zachovaná. Rovnako nenavrhujeme, aby fond okamžite splatil peniaze v dátumoch, ktoré sú uvedené, ale aby splatnosť, vyplatenie reálnych peňazí v prípade 70-ročných bola do 30. júna 1998, u 65-ročných a starších 30. júna 1999 a u 60-ročných a starších 30. júna roku 2000. A u ostatných je to podľa zákona 31. decembra roku 2001. Rovnako vám chcem povedať, že keď prijmeme tieto kaskády, tak zabezpečíme plynulé výdavky z Fondu národného majetku. Pokiaľ ide o skupinu 70-ročných, je to 235 000 ľudí, to je 2,3 miliardy korún. Ale to neznamená, že všetci okamžite prídu a budú si pýtať 10 000 korún vrátane výnosu, lebo to sú cenné papiere, ktoré sa dedia a ktoré sa dajú použiť iným spôsobom. Ďalej je skupina 65-ročných, ktorých je 180 000, to je 1,8 miliardy korún, ale to spadá až do obdobia roku 1998 a vyplatenie až do 30. júna 1999. A 60-roční, to je opäť skupina asi 200 000 dôchodcov, ktorí by mali vyplatené dlhopisy teoreticky, lebo naozaj nebudú všetci žiadať ku 30. júnu roku 2000. Keď prijmeme túto alternatívu, prirodzene, potom treba podopĺňať aj návrhy ustanovení, ktoré sú tam, pretože sa posúvajú odseky a posúvajú sa aj niektoré ďalšie záležitosti, ale v tomto je podstata. A v rámci tejto alternatívy by bolo potom potrebné zmeniť aj deň účinnosti, aby sa nám lepšie rátali lehoty. Navrhujem preto v druhej alternatíve deň účinnosti od 1. augusta 1996. Je to dostatočný čas na to, aby prešiel zákon celým legislatívnym procesom. Tento návrh naozaj vytvára dobré predpoklady pre Fond národného majetku, aby plynule vyplácal, lebo keď to neurobíme, tak sa nám stane, že v roku 2000 nebude mať fond 35-40 mld korún, a neviem si potom predstaviť reakcie verejnosti na takúto situáciu. Toto je alternatíva. Je spracovaná legislatívne presne, vrátane posunov jednotlivých odsekov a ustanovení, takže máme možnosť v rámci pozmeňujúcich návrhov hlasovať aj o takejto alternatíve, ktorá by mohla byť prijateľná. Ďakujem.</seg>
            </u>
            <u xml:id="ParlaMint-SK_1996-06-19-t1m16.u1441" who="#JánĽupták.1946" ana="#chair">
               <seg xml:id="ParlaMint-SK_1996-06-19-t1m16.u1441.p1">Pán poslanec Filkus - faktická poznámka.</seg>
            </u>
            <u xml:id="ParlaMint-SK_1996-06-19-t1m16.u1442" who="#RudolfFilkus.1927" ana="#regular">
               <seg xml:id="ParlaMint-SK_1996-06-19-t1m16.u1442.p1">Nerád zasahujem kvôli času, lebo sme si o tom povedali. Ale čudujem sa vám, pán poslanec Fico, boli ste pri jednej diskusii v našom výbore pre financie, rozpočet a menu a tam som vám hovoril o základných argumentoch proti tomuto kaskádovému riešeniu. Veď to nie dobré, čo teraz navrhujete. Pozrite sa, zásadná vec je takáto. Ak ste privatizačný proces nahradili odškodňovacím procesom, tak ste museli aj dopredu vedieť, že Fond národného majetku bude mať peniaze na odškodnenie. Teraz sa vyhnem diskusii, že je to tak alebo onak, ale keď sa to spravilo, tak sa musí počítať, že peniaze budú, a viete, čo to znamená - keď nie v tom roku, tak v inom roku, v poriadku. Nepatrím k mladším, ale keby ste toto zaviedli, tak je to proti všetkým mladším. Čo je to za prístup? Spravíte niekoľko skupín, ktorým budete dávať podľa veku. Tak potom keď spravíte jednu skupinu, je to v poriadku, ale keď spravíte 3, 4, 5, tak mladší tiež budú chcieť, rozumiete. Prečo nie 55, prečo nie 50, prečo nie 45 a neviem, čo všetko možné ostatné? Keď sme už raz spravili chybný krok a spravili sme z privatizačného procesu proces odškodňovací, tak to konzekvetne veďme, a keď sme si boli vedomí toho, čo to znamená, aké množstvo peňazí Fond národného majetku bude mať, no tak toto nemôžete takto "rozbetlovať". Navyše vám do toho ešte dám jeden moment - keď minister financií a podpredseda vlády vyhlásil, že 7,5 tisíc je vrchná hranica 10-tisícovej hodnoty, tak už vytvára pouvoir na to, že sa bude platiť menej. A po druhé, môžem vám povedať niekoľko miest, kde sa už tieto dlhopisy predávali pod 4, pod 5 tisíc, pod 6 tisíc. Čo urobíte z týchto kaskád? Jeden trhací kalendár. Ďakujem pekne.</seg>
            </u>
            <u xml:id="ParlaMint-SK_1996-06-19-t1m16.u1443" who="#JánĽupták.1946" ana="#chair">
               <seg xml:id="ParlaMint-SK_1996-06-19-t1m16.u1443.p1">Ďakujem. Pán poslanec Lauko - faktická poznámka.</seg>
            </u>
            <u xml:id="ParlaMint-SK_1996-06-19-t1m16.u1444" who="#PeterLauko.1949" ana="#regular">
               <seg xml:id="ParlaMint-SK_1996-06-19-t1m16.u1444.p1">Ďakujem, pán predsedajúci. Keďže pán navrhovateľ predniesol odlišný návrh, aký máme uvedený v tlači, žiadam a dávam procedurálny návrh, aby sme dostali tento návrh písomne a aby bol prerokovaný vo výboroch.</seg>
            </u>
            <u xml:id="ParlaMint-SK_1996-06-19-t1m16.u1445" who="#JánĽupták.1946" ana="#chair">
               <seg xml:id="ParlaMint-SK_1996-06-19-t1m16.u1445.p1">Ďakujem. Je to procedurálny návrh, musím dať o ňom hlasovať. Pán poslanec Lauko žiada... Ešte faktická poznámka - pán Fogaš.</seg>
            </u>
            <u xml:id="ParlaMint-SK_1996-06-19-t1m16.u1446" who="#ĽubomírFogaš.1950" ana="#regular">
               <seg xml:id="ParlaMint-SK_1996-06-19-t1m16.u1446.p1">Po prvé, pán poslanec Lauko, pán Fico nepredniesol žiadny nový návrh, predniesol riadny pozmeňujúci návrh, čiže netreba, aby sa schádzali výbory, to po prvé. Po druhé, pán poslanec Filkus, myslím si, že nejde o to, či sú peniaze, ale o to, že bol predložený pozmeňujúci návrh, ktorý je uvedený v spoločnej správe, a ten podstatne mení hranicu, ktorou sme aj my argumentovali. Hovoríte, že stanovenie určitých stupňov nie je vhodným riešením a podľa vás je to trhací kalendár. Nemyslím si, že je to trhací kalendár, pretože aj dôchodkový vek je stanovený rozdielne, podľa určitých podmienok. Domnievam sa, že zmysel stanovenia vekových kategórí je rozšírenie okruhu ľudí, ktorým by sa dlhopis vyplatil skôr ako to predpokladá platný zákon, a teda by ho mohli použiť, aspoň v súlade s týmto zákonom. Nie je to nič nenormálne a nevytvára to ani nejaký jednorazový tlak na Fond národného majetku, ale naopak, vytvára predpoklady pre tých, ktorí sa môžu aj nedožiť vyplatenia týchto čiastok, aby sa urýchlila splatnosť dlhopisov. Nevidím v tom žiadny vecný problém z hľadiska posudzovania kategórie obyvateľstva. A keď hovoríte o 45-ročných, tak to nie sú ľudia v dôchodkovom veku. Ak ste si všimli, zaoberali sme sa práve tými, ktorí majú dôchodkový a vyšší vek. Týmto by som neargumentoval, pretože potom sa dostanete do filozofie, ktorá by musela znamenať, že celé dlhopisy sa budú vyplácať v kategorizácii obyvateľstva, od dospelosti až po smrť. A toto sa zrejme týmto návrhom asi nechcelo sledovať a ani sa nesledovalo.</seg>
            </u>
            <u xml:id="ParlaMint-SK_1996-06-19-t1m16.u1447" who="#JánĽupták.1946" ana="#chair">
               <seg xml:id="ParlaMint-SK_1996-06-19-t1m16.u1447.p1">Ďakujem. Pán poslanec Filkus.</seg>
            </u>
            <u xml:id="ParlaMint-SK_1996-06-19-t1m16.u1448" who="#RudolfFilkus.1927" ana="#regular">
               <seg xml:id="ParlaMint-SK_1996-06-19-t1m16.u1448.p1">Dovolím si povedať, Ľuboš, že my nehovoríme o dôchodkovom procese, ale privatizačnom. A čo to má čo hľadať v privatizačnom procese? Tak si potom povedzme, že sme privatizačný proces nahradili odškodňovacím, a tým, ako hovoríš, v rámci toho, ako je rozdelený dôchodok, podľa určitej hranice veku, budeme dávať. Ale veď hovoríme o privatizácii, o tom, ako to nahradíme v privatizačnom procese, a teraz mi len dávaš za pravdu, že sme z toho spravili jeden odškodňovací proces, ktorý má nakoniec význam politického charakteru, aby sme dôchodcov presvedčili a aby videli, čo teraz urobíme v ich prospech v rámci privatizačného procesu. Ale to už nič nemá spoločné s privatizačným procesom.</seg>
            </u>
            <u xml:id="ParlaMint-SK_1996-06-19-t1m16.u1449" who="#JánĽupták.1946" ana="#chair">
               <seg xml:id="ParlaMint-SK_1996-06-19-t1m16.u1449.p1">Ďakujem. Pán poslanec Lauko.</seg>
            </u>
            <u xml:id="ParlaMint-SK_1996-06-19-t1m16.u1450" who="#PeterLauko.1949" ana="#regular">
               <seg xml:id="ParlaMint-SK_1996-06-19-t1m16.u1450.p1">Pán kolega Fogaš, nesúhlasím, pretože tento pozmeňujúci návrh zásadne mení to, čo bolo v predloženej tlači, a preto navrhujem procedurálny návrh. Ale aby som bol ústretový, mením trochu znenie svojho procedurálneho návrhu - nežiadam, aby to bolo prerokované vo výboroch, ale aby sme to dostali písomne, lebo musíme vedieť, o čom rokujeme.</seg>
            </u>
            <u xml:id="ParlaMint-SK_1996-06-19-t1m16.u1451" who="#JánĽupták.1946" ana="#chair">
               <seg xml:id="ParlaMint-SK_1996-06-19-t1m16.u1451.p1">Ďakujem. Pán poslanec Fogaš.</seg>
            </u>
            <u xml:id="ParlaMint-SK_1996-06-19-t1m16.u1452" who="#ĽubomírFogaš.1950" ana="#regular">
               <seg xml:id="ParlaMint-SK_1996-06-19-t1m16.u1452.p1">Ďakujem za ústretovosť. Myslím, že je to normálny návrh a môžete to dostať písomne, to po prvé. Po druhé, tu nejde o žiadne odškodnenie a ja to tak ani nechápem, pretože dlhopisová metóda nie je odškodnením za privatizáciu. Sám hovoríte, pán profesor, že to je privatizácia, a ak sme hľadali hranicu, keď treba sledovať aj sociálne aspekty tohto procesu, tak sme ju videli práve v dôchodkovom veku. Viem, že tu nerozhodujeme o dôchodkoch, ale umožňujeme ľuďom, ktorí sú vo vekovej kategórii, keď sa už môžu, povedzme, nedožiť užitia 10 tisíc Sk, vychádzame im v ústrety. Nič sa nemení na filozofii, iba splatnosť dlhopisov je pre určité kategórie obyvateľstva rýchlejšia. To nič nemení na ekonomickej podstate samotnej teórie, ktorú predložilo vládne hnutie a ktorú aj schválilo. Tú my nemôžeme zmeniť, ale umožníme ľuďom aspoň z toho čosi mať. To je celé.</seg>
            </u>
            <u xml:id="ParlaMint-SK_1996-06-19-t1m16.u1453" who="#JánĽupták.1946" ana="#chair">
               <seg xml:id="ParlaMint-SK_1996-06-19-t1m16.u1453.p1">Ďakujem. Pán podpredseda Húska.</seg>
            </u>
            <u xml:id="ParlaMint-SK_1996-06-19-t1m16.u1454" who="#AugustínMariánHúska.1929" ana="#regular">
               <seg xml:id="ParlaMint-SK_1996-06-19-t1m16.u1454.p1">S dovolením, chcel by som k tomu povedať aspoň pár slov. Pokus interpretácie, ktorý tu robil pán poslanec Filkus, je proste a jednoducho pokus politickej ideologizácie. Fakt je ten, že ide o privatizáciu a v rámci privatizácie aj pri prvej vlne sa uvažovalo, že preto, aby mohli byť odškodnení občania, sa zaviedol princíp kupónovej privatizácie ako jeden z časti toho postupu a, samozrejme, odškodňovacia stránka bola do neho zahrnutá. Vieme, že aj pri kupónoch sa postupovalo tak, že na základe psychózy a netrpezlivosti nezorientovaných ľudí sa od obyvateľov za veľmi lacné peniaze skupúvali prostriedky - kupónové knižky. Tento postup sa stále robil a vidíme celkový výsledok, dajme tomu, poslednej bilancie v Čechách, ktorá po veľkých a honosných informáciách, aké je to výhodné, ukazuje trojtisícovú priemernú hodnotu kupónovej knižky. Takto sa veci majú.</seg>
            </u>
            <u xml:id="ParlaMint-SK_1996-06-19-t1m16.u1455" who="#JánĽupták.1946" ana="#chair">
               <seg xml:id="ParlaMint-SK_1996-06-19-t1m16.u1455.p1">Ďakujem. Pán poslanec Fico.</seg>
            </u>
            <u xml:id="ParlaMint-SK_1996-06-19-t1m16.u1456" who="#RobertFico.1964" ana="#regular">
               <seg xml:id="ParlaMint-SK_1996-06-19-t1m16.u1456.p1">Vážené dámy a páni, alternatíva, ktorú som uviedol v rozprave, v podstate mení iba splatnosť u dvoch kategórií ľudí, a to u 65-ročných a 60-ročných. Inak je zákon v tej istej polohe. Ale súhlasím s vami, vždy som bol za to, aby poslanci vedeli, o čom hlasujú. Som pripravený v priebehu polhodiny spracovať druhú alternatívu vrátane posunu odsekov a ustanovení a môžeme to vo forme písomného "pozmeňováku" rozdať, môžeme si urobiť prestávku, o polhodinu to môže byť na stole, alebo prípadne pokračovať v schôdzi. Ďakujem.</seg>
            </u>
            <u xml:id="ParlaMint-SK_1996-06-19-t1m16.u1457" who="#JánĽupták.1946" ana="#chair">
               <seg xml:id="ParlaMint-SK_1996-06-19-t1m16.u1457.p1">Ďakujem. Pán poslanec Filkus.</seg>
            </u>
            <u xml:id="ParlaMint-SK_1996-06-19-t1m16.u1458" who="#RudolfFilkus.1927" ana="#regular">
               <seg xml:id="ParlaMint-SK_1996-06-19-t1m16.u1458.p1">Pán podpredseda Húska, aká politická ideológia? Ak je to proces privatizácie, prečo dopredu vyhlasujete, že za dlhopis, ktorý má hodnotu, nie ešte cenu, hodnotu 10 tisíc, občan musí dostať najmenej 7,5 tisíc. To som nevyhlásil ja, to vyhlásil minister financií a podpredseda vlády. Ak by to bol proces privatizácie, tak do toho nemôže takto zasahovať. Je to odškodňovací proces. Po druhé - samozrejme, že som za to, aby občan na to nedoplatil. Potom to však zoberme rigorózne a jednoznačne povedzme: "60 rokov, hotovo a dostaneš". Ale nebudem z toho robiť kaskády, veď to celé rozbijem. To už nemá žiadny charakter nejakého procesu privatizácie. Veď z čoho vychádzame, preboha? Proces privatizácie je zmena štruktúry vlastníctva, iná forma vlastníctva. A toto je privatizácia, keď dostanem dlhopis za 10 tisíc a už mi dopredu vyhlásia: "No dobre, ale neboj sa, dostaneš najmenej 7,5 tisíc." No čo je to? Samozrejme, ja som takisto za to a poslancovi Fogašovi chcem povedať, áno, pomôcť, ale jednoznačne - dosiahneš 60 rokov, dostane to, čo navrhol pán Fico v prvom návrhu, za to som bol. Ale tieto kaskády je čosi úplne iné, ako sme mysleli.</seg>
            </u>
            <u xml:id="ParlaMint-SK_1996-06-19-t1m16.u1459" who="#JánĽupták.1946" ana="#chair">
               <seg xml:id="ParlaMint-SK_1996-06-19-t1m16.u1459.p1">Ďakujem. Pán poslanec Maxon.</seg>
            </u>
            <u xml:id="ParlaMint-SK_1996-06-19-t1m16.u1460" who="#MiroslavMaxon.1951" ana="#regular">
               <seg xml:id="ParlaMint-SK_1996-06-19-t1m16.u1460.p1">Ďakujem pekne za slovo, pán predsedajúci. Pán poslanec, pán kolega Fico, chcel by som vás požiadať, vzhľadom na to, aby sme eventuálne mohli dospieť k nejakej vzájomnej dohode, či by ste neboli ochotný spracovať pozmeňujúce návrhy v dvoch alternatívach, jedna alternatíva v znení, v akom ste navrhovali, a druhá alternatíva, pokiaľ sa týka veku takisto, ale bez alternatívy bytov.</seg>
            </u>
            <u xml:id="ParlaMint-SK_1996-06-19-t1m16.u1461" who="#JánĽupták.1946" ana="#chair">
               <seg xml:id="ParlaMint-SK_1996-06-19-t1m16.u1461.p1">Ďakujem. Pán podpredseda Húska, nech sa páči.</seg>
            </u>
            <u xml:id="ParlaMint-SK_1996-06-19-t1m16.u1462" who="#AugustínMariánHúska.1929" ana="#regular">
               <seg xml:id="ParlaMint-SK_1996-06-19-t1m16.u1462.p1">Chcem len znova opakovať, že problém je v čomsi celkom inom. Keď povieme, že hodnota obligácie sa stanovuje minimálne 7,5 tisíc Sk, to je práve ochrana, aby nezneužívali vlastníka obligácie v situácii, v ktorej by mu prípadne mohli ponúkať nižšiu cenu a obrať ho o tieto prostriedky. To je čisto ochranný prostriedok a platí v období nie splatnosti obligácie. Pri splatnosti obligácie predsa platí plná cena istiny plus úrok.</seg>
            </u>
            <u xml:id="ParlaMint-SK_1996-06-19-t1m16.u1463" who="#JánĽupták.1946" ana="#chair">
               <seg xml:id="ParlaMint-SK_1996-06-19-t1m16.u1463.p1">Ďakujem, pán Delinga.</seg>
            </u>
            <u xml:id="ParlaMint-SK_1996-06-19-t1m16.u1464" who="#PavelDelinga.1939" ana="#regular">
               <seg xml:id="ParlaMint-SK_1996-06-19-t1m16.u1464.p1">Ďakujem pekne za slovo. Chcel by som reagovať na to, čo povedal pán poslanec Filkus. Myslím si, že vôbec nejde o niečo celkom iné. Ide o to, čo je navrhnuté v zákone, len sa rozširuje okruh osôb. A platba za dlhopis sa rozkladá na okruh osôb na viac rokov, nie na jeden rok. Takže vôbec nejde o zmenu podstaty dlhopisovej metódy, ani nejde o zmenu spôsobu privatizácie, ani nejde o zmenu iného nejakého návrhu. Ide len o to, že tak ako dostali možnosť v zákone, povedzme, podnikatelia každý rok si prostredníctvom dlhopisov uhrádzať svoje pohľadávky voči Fondu národného majetku, tak v podstate počas lehoty, ktorá trvá na výplatu dlhopisov, dostanú túto možnosť nielen jednorazovo 60-roční, ale 60-roční v tom roku, pokiaľ dlhopisy platia. Považujem to za normálny prístup nás poslancov aj k iným občanom, nielen k tým, ktorí sa dožijú toho veku teraz.</seg>
            </u>
            <u xml:id="ParlaMint-SK_1996-06-19-t1m16.u1465" who="#JánĽupták.1946" ana="#chair">
               <seg xml:id="ParlaMint-SK_1996-06-19-t1m16.u1465.p1">Ďakujem. Pán poslanec Fico.</seg>
            </u>
            <u xml:id="ParlaMint-SK_1996-06-19-t1m16.u1466" who="#RobertFico.1964" ana="#regular">
               <seg xml:id="ParlaMint-SK_1996-06-19-t1m16.u1466.p1">Vážený pán predsedajúci, myslím si, že by sme mohli vytvoriť priestor na vypracovanie pozmeňujúceho návrhu pre ostatných poslancov. Rozmnožím ho a dám každému poslancovi k dispozícii. Ak nebudú ďalšie prihlášky do rozpravy, môžeme skončiť rozpravu a pokračovať ďalším bodom programu.</seg>
            </u>
            <u xml:id="ParlaMint-SK_1996-06-19-t1m16.u1467" who="#JánĽupták.1946" ana="#chair">
               <seg xml:id="ParlaMint-SK_1996-06-19-t1m16.u1467.p1">Ďakujem. Ešte pán predseda Gašparovič.</seg>
            </u>
            <u xml:id="ParlaMint-SK_1996-06-19-t1m16.u1468" who="#IvanGašparovič.1941" ana="#regular">
               <seg xml:id="ParlaMint-SK_1996-06-19-t1m16.u1468.p1">Vlastne som chcel povedať presne to, čo povedal pán poslanec Fico, aby sme urobili 15-minútovú pauzu pre neho a prípadne pre iného poslanca alebo klub, ak by chcel ešte spracovať nejaký návrh, a ďalej by sme pokračovali v bodoch, ktoré sme si stanovili. Ak by bolo treba, na hlasovanie sa páni poslanci vrátia.</seg>
            </u>
            <u xml:id="ParlaMint-SK_1996-06-19-t1m16.u1469" who="#JánĽupták.1946" ana="#chair">
               <seg xml:id="ParlaMint-SK_1996-06-19-t1m16.u1469.p1">Ale rozpravu neskončíme.</seg>
            </u>
            <u xml:id="ParlaMint-SK_1996-06-19-t1m16.u1470" who="#IvanGašparovič.1941" ana="#regular">
               <seg xml:id="ParlaMint-SK_1996-06-19-t1m16.u1470.p1">Rozpravu neskončíme, lebo potom by nemohol dať pozmeňujúci návrh. <vocal type="noise"><desc>Hlasy zo sály.</desc></vocal> Prosím vás, pán poslanec Fogaš, ako môžeme ukončiť rozpravu a príde pán Fico s iným návrhom? Hlasovať o tom nemusíme, budeme ďalej pokračovať podľa bodov programu a pán poslanec Fico pripraví to, čo povedal.</seg>
            </u>
            <u xml:id="ParlaMint-SK_1996-06-19-t1m16.u1471" who="#JánĽupták.1946" ana="#chair">
               <seg xml:id="ParlaMint-SK_1996-06-19-t1m16.u1471.p1">Presne tak. Nech sa páči, pán poslanec Maxon.</seg>
            </u>
            <u xml:id="ParlaMint-SK_1996-06-19-t1m16.u1472" who="#MiroslavMaxon.1951" ana="#regular">
               <seg xml:id="ParlaMint-SK_1996-06-19-t1m16.u1472.p1">Pán poslanec Fico svoj pozmeňujúci návrh na pléne už predniesol, ide sa dať len do písomnej formy, takže pokiaľ nechceme niečo na tom zmeniť ešte v rámci dohody, tak potrebujeme vstúpiť v prípade potreby do rozpravy. Mohla by sa stať jedine tá alternatíva, ak by teraz pán Fico súhlasil s tým, aby boli z pôvodnej predlohy vypustené body číslo 5 a 6, že je to alternatívny návrh. Chcel by som od vás počuť odpoveď, či ste ochotný pripraviť to aj v alternatívnom návrhu, že by sa z toho vyňali byty.</seg>
            </u>
            <u xml:id="ParlaMint-SK_1996-06-19-t1m16.u1473" who="#JánĽupták.1946" ana="#chair">
               <seg xml:id="ParlaMint-SK_1996-06-19-t1m16.u1473.p1">Nech sa páči, pán poslanec Fogaš.</seg>
            </u>
            <u xml:id="ParlaMint-SK_1996-06-19-t1m16.u1474" who="#ĽubomírFogaš.1950" ana="#regular">
               <seg xml:id="ParlaMint-SK_1996-06-19-t1m16.u1474.p1">Pán poslanec Maxon povedal podstatu. Pozmeňujúce návrhy boli predložené, stačí ich rozmnožiť. Aj ja som jedným z predkladateľov, a to, čo navrhuje pán poslanec Maxon, je pre mňa osobne neprijateľné. Návrh je predložený práve preto, aby istým spôsobom urýchlil alebo umožnil širšie použitie dlhopisov. Ak už nie sú ďalšie pozmeňujúce návrhy, rozprava sa môže uzavrieť a - tak ako to robíme inokedy - pred záverečným hlasovaním sa rozdajú pozmeňujúce návrhy.</seg>
            </u>
            <u xml:id="ParlaMint-SK_1996-06-19-t1m16.u1475" who="#JánĽupták.1946" ana="#chair">
               <seg xml:id="ParlaMint-SK_1996-06-19-t1m16.u1475.p1">Ďakujem. Pán poslanec Lauko, trváte na svojom procedurálnom návrhu?</seg>
            </u>
            <u xml:id="ParlaMint-SK_1996-06-19-t1m16.u1476" who="#PeterLauko.1949" ana="#regular">
               <seg xml:id="ParlaMint-SK_1996-06-19-t1m16.u1476.p1">Áno.</seg>
            </u>
            <u xml:id="ParlaMint-SK_1996-06-19-t1m16.u1477" who="#TeréziaChlebová.1942" ana="#regular">
               <seg xml:id="ParlaMint-SK_1996-06-19-t1m16.u1477.p1">Vážený pán predsedajúci, vážené dámy, vážení páni, skupina poslancov Národnej rady Slovenskej republiky predkladá návrh zákona Národnej rady Slovenskej republiky, ktorým sa dopĺňa zákon Národnej rady Slovenskej republiky číslo 212/1995 Z. z. o koncesionárskych poplatkoch a o zmene zákona číslo 468/1991 Zb. o prevádzkovaní rozhlasového a televízneho vysielania v znení neskorších predpisov. Účelom predloženej zmeny zákona je náprava krivdy voči poberateľom vdovských dôchodkov, kde pri podávaní pozmeňujúcich návrhov k tomuto zákonu sa nedopatrením zo zákona o koncesionárskych poplatkoch táto kategória dôchodcov vynechala. Pri plnení ďalších kritérií, t. j. vek nad 65 rokov, samostatná domácnosť, by bola táto kategória diskriminovaná najmä tým, že vdovy a vdovci sú poberatelia zvyčajne iba jedného dôchodku. Legislatívny odbor Kancelárie Národnej rady Slovenskej republiky v informácii o návrhu skupiny poslancov Národnej rady Slovenskej republiky k zmene predloženého zákona odporučil v predloženom návrhu niekoľko pripomienok z dôvodu, aby sa uskutočnila novelizácia tohto zákona zo širších hľadísk, ako len na ktorú poukazuje dôvodová správa. Skupina poslancov, ktorá návrh na zmenu zákona o koncesionárskych poplatkoch predkladá, pripomienky legislatívneho odboru Kancelárie Národnej rady Slovenskej republiky prijíma a súhlasí s nimi tak, ako sú predložené, a odporúča Národnej rade Slovenskej republiky návrh predloženého zákona aj s pripomienkami legislatívneho odboru Národnej rady Slovenskej republiky schváliť. Ďakujem pekne.</seg>
            </u>
            <u xml:id="ParlaMint-SK_1996-06-19-t1m16.u1478" who="#JánĽupták.1946" ana="#chair">
               <seg xml:id="ParlaMint-SK_1996-06-19-t1m16.u1478.p1">Ďakujem pani poslankyni Chlebovej. Prosím spoločnú spravodajkyňu výborov pani poslankyňu Idu Rapaičovú, aby podala správu o výsledkoch prerokovania návrhu zákona vo výboroch Národnej rady.</seg>
            </u>
            <u xml:id="ParlaMint-SK_1996-06-19-t1m16.u1479" who="#IdaRapaičová.1943" ana="#regular">
               <seg xml:id="ParlaMint-SK_1996-06-19-t1m16.u1479.p1">Vážený pán predseda, vážený pán predsedajúci, vážené kolegyne, kolegovia, dovoľte mi predniesť spoločnú správu výborov Národnej rady Slovenskej republiky o výsledku prerokovania návrhu skupiny poslancov Národnej rady Slovenskej republiky na vydanie zákona Národnej rady Slovenskej republiky, ktorým sa dopĺňa zákon Národnej rady Slovenskej republiky číslo 212/1995 Z. z. o koncesionárskych poplatkoch a o zmene zákona číslo 468/1991 Zb. o prevádzkovaní rozhlasového a televízneho vysielania v znení neskorších predpisov, tlač 337. Predseda Národnej rady Slovenskej republiky rozhodnutím z 12. februára 1996 pridelil uvedený návrh zákona Ústavnoprávnemu výboru Národnej rady Slovenskej republiky, Výboru Národnej rady Slovenskej republiky pre financie, rozpočet a menu, Výboru Národnej rady Slovenskej republiky pre zdravotníctvo a sociálne veci a Výboru Národnej rady Slovenskej republiky pre vzdelanie, vedu, kultúru a šport na prerokovanie po tom, ako dostanú stanovisko vlády Slovenskej republiky. Na skoordinovanie stanovísk výborov bol týmto rozhodnutím predsedu Národnej rady Slovenskej republiky určený Výbor Národnej rady Slovenskej republiky pre vzdelanie, vedu, kultúru a šport. Výbory Národnej rady Slovenskej republiky návrh zákona prerokovali od 21. júna do 25. júna 1996 bez stanoviska vlády Slovenskej republiky. Ústavnoprávny výbor Národnej rady Slovenskej republiky, Výbor Národnej rady Slovenskej republiky pre zdravotníctvo a sociálne veci a Výbor Národnej rady Slovenskej republiky pre vzdelanie, vedu, kultúru a šport súhlasili s návrhom zákona s pripomienkami. Výbor Národnej rady Slovenskej republiky pre financie, rozpočet a menu s návrhom súhlasil bez pripomienok. Výbory Národnej rady Slovenskej republiky, ktoré súhlasili s návrhom zákona s pripomienkami, odporučili v ňom uplatniť zmeny a doplnky. Je ich 8 a sú uvedené v spoločnej správe. Ešte si dovolím povedať jednu poznámku na spresnenie znenia bodu 6. K omylu pravdepodobne prišlo pri nepresnom prepise. Výraz "návrh" treba zmeniť na "nárok". Celý tento bod znie: "Ak platiteľ poplatku nezaplatí poplatok z omeškania ani do jedného mesiaca po doručení výzvy na jeho zaplatenie, vyberateľ poplatku môže uplatniť svoj nárok na súde." Nie svoj návrh na súde, ale svoj nárok na súde. Ďakujem. Toľko spoločná správa. Prosím, pán predsedajúci, aby ste otvorili rozpravu.</seg>
            </u>
            <u xml:id="ParlaMint-SK_1996-06-19-t1m16.u1480" who="#JánĽupták.1946" ana="#chair">
               <seg xml:id="ParlaMint-SK_1996-06-19-t1m16.u1480.p1">Ďakujem pani poslankyni Rapaičovej a prosím, aby zaujala miesto určené pre spravodajcov výborov. Vážené pani poslankyne, páni poslanci, otváram rozpravu o tridsiatom druhom bode programu. Nemám žiadnu písomnú prihlášku do rozpravy. Pýtam sa, či chce niekto vystúpiť v rozprave. <note>Nikto.</note> Ak nie, vyhlasujem rozpravu o tridsiatom druhom bode programu za skončenú. Prosím pánov poslancov, panie poslankyne, aby sa dostavili do sály, budeme hlasovať. <kinesic type="ringing"><desc>Gong.</desc></kinesic> Prosím spoločnú spravodajkyňu výborov pani poslankyňu Rapaičovú, aby uvádzala hlasovanie v zmysle spoločnej správy a výsledkov z rozpravy. Nech sa páči.</seg>
            </u>
            <u xml:id="ParlaMint-SK_1996-06-19-t1m16.u1481" who="#IdaRapaičová.1943" ana="#regular">
               <seg xml:id="ParlaMint-SK_1996-06-19-t1m16.u1481.p1">Ďakujem, pán predsedajúci. Vážené kolegyne, kolegovia, dovoľujem si navrhnúť, aby sme hlasovali o všetkých ôsmich zmenách a doplnkoch vyplývajúcich zo spoločnej správy spoločne. Pretože nevzišiel z pléna žiadny návrh na vyňatie hlasovania o žiadnom bode, odporúčam všetky jednoznačne prijať.</seg>
            </u>
            <u xml:id="ParlaMint-SK_1996-06-19-t1m16.u1482" who="#JánĽupták.1946" ana="#chair">
               <seg xml:id="ParlaMint-SK_1996-06-19-t1m16.u1482.p1">Pani spoločná spravodajkyňa odporúča všetky body prijať en bloc. <note type="narrative">Hlasovanie.</note> Prezentovalo sa 80 poslancov. Za návrh hlasovalo 75 poslancov. Proti návrhu nehlasoval nikto. Hlasovania sa zdržalo 5 poslancov.</seg>
            </u>
            <u xml:id="ParlaMint-SK_1996-06-19-t1m16.u1483" who="#IdaRapaičová.1943" ana="#regular">
               <seg xml:id="ParlaMint-SK_1996-06-19-t1m16.u1483.p1">Vážení kolegovia a kolegyne, pán predsedajúci, prosím, aby ste dali hlasovať o zákone ako celku.</seg>
            </u>
            <u xml:id="ParlaMint-SK_1996-06-19-t1m16.u1484" who="#JánĽupták.1946" ana="#chair">
               <seg xml:id="ParlaMint-SK_1996-06-19-t1m16.u1484.p1">V súlade s ustanovením § 26 ods. 1 zákona o rokovacom poriadku budeme hlasovať o návrhu zákona ako celku v znení schválených zmien a doplnkov. Prosím, prezentujeme sa a hlasujeme o zákone ako celku. Pani spoločná spravodajkyňa ho odporúča prijať. <note type="narrative">Hlasovanie.</note> Prezentovalo sa 87 poslancov. Za návrh hlasovalo 85 poslancov. Proti návrhu nehlasoval nikto. Hlasovania sa nezdržal nikto. Nehlasovali 2 poslanci. Konštatujem, že sme schválili návrh skupiny poslancov Národnej rady Slovenskej republiky na vydanie zákona Národnej rady Slovenskej republiky, ktorým sa mení a dopĺňa zákon Národnej rady Slovenskej republiky číslo 212/1995 Z. z. o koncesionárskych poplatkoch a o zmene zákona číslo 468/1991 Zb. o prevádzkovaní rozhlasového a televízneho vysielania v znení neskorších predpisov. Ďakujem pani spoločnej spravodajkyni za spoluprácu.</seg>
            </u>
            <u xml:id="ParlaMint-SK_1996-06-19-t1m16.u1485" who="#IdaRapaičová.1943" ana="#regular">
               <seg xml:id="ParlaMint-SK_1996-06-19-t1m16.u1485.p1">Ďakujem aj ja za spoluprácu.</seg>
            </u>
            <kinesic type="applause">
               <desc>Potlesk.</desc>
            </kinesic>
            <u xml:id="ParlaMint-SK_1996-06-19-t1m16.u1486" who="#JozefPokorný.1955" ana="#regular">
               <seg xml:id="ParlaMint-SK_1996-06-19-t1m16.u1486.p1">Vážený pán podpredseda, vážený pán predseda, vážené dámy a páni, Dohovor o ochrane európskych voľne žijúcich organizmov a prírodných stanovíšť, známy ako Bernský dohovor, je predmetom rokovania Národnej rady Slovenskej republiky už druhýkrát. Dôvodom je nielen mimoriadne postavenie tohto medzinárodného právneho dokumentu na ochranu európskych významných druhov a ich stanovíšť, ale tiež potreba jednoznačne definovať záväzky Slovenskej republiky ako budúcej zmluvnej strany dohovoru. Význam dohovoru spočíva predovšetkým v medzinárodne koordinovanom postupe pri aktívnej ochrane druhov a ich stanovíšť. Dohovor bol predložený na podpis 19. septembra 1979 pre štáty Rady Európy, ako aj všetky ostatné európske krajiny a z dôvodu ochrany migrujúcich druhov živočíchov i pre niektoré štáty Afriky. V súčasnosti má 33 zmluvných strán vrátane Európskej únie. Bezprostredne po prijatí Slovenskej republiky medzi členské krajiny Rady Európy sa začala príprava na naše členstvo v jej najvýznamnejších právnych normách. Návrh na pristúpenie k dohovoru bol na rokovanie vlády Slovenskej republiky predložený v decembri v roku 1993. Vláda Slovenskej republiky na svojom zasadnutí 8. marca 1994 uznesením číslo 208 súhlasila s pristúpením Slovenskej republiky k dohovoru s uplatnením výhrady voči dvom druhom - vlk obyčajný a medveď hnedý. Vláda ďalej v uvedenom uznesení odporučila prezidentovi Slovenskej republiky splnomocniť mimoriadneho a splnomocneného veľvyslanca, vedúceho Stálej diplomatickej misie Slovenskej republiky pri Rade Európy v Štrasburgu, na jeho podpísanie. Keďže v zmysle Ústavy Slovenskej republiky dohovor vyžaduje súhlas Národnej rady Slovenskej republiky, bol pripravený návrh na vyslovenie súhlasu Národnou radou Slovenskej republiky s ratifikáciou dohovoru. Národná rada Slovenskej republiky na svojom rokovaní dňa 8. 11. 1995 materiál prerokovala a prijala uznesenie Národnej rady číslo 222. V uvedenom uznesení však chýbalo uplatnenie výhrady voči dvom druhom - vlk obyčajný a medveď hnedý, ktoré sú zaradené medzi prísne chránené druhy živočíchov. Uplatnenie výhrady voči uvedeným dvom druhom živočíchov je v súlade s článkom 22 ods. 1 dohovoru. Dôvodom uplatnenia výhrady voči plneniu podmienok ochrany k týmto druhom živočíchov v zmysle článku 6 dohovoru je súčasný stav ich populácie v Slovenskej republike, umožňujúci reguláciu početnosti bez ohrozenia ich existencie a funkcií v ekosystémoch. Z tohto dôvodu je potrebné doplniť uznesenie Národnej rady číslo 222 z 8. 11. 1995 tak, aby bolo v súlade s uznesením vlády číslo 208 z 8. 3. 1994, ako aj s aktuálnymi podmienkami a potrebami ochrany uvedených dvoch druhov organizmov. Tento postup bol dohodnutý spoločne s ministerstvom zahraničných vecí. Záväzky vyplývajúce z dohovoru budú v Slovenskej republike plnené v gescii orgánov štátnej správy ochrany prírody a krajiny v úzkej súčinnosti s orgánmi štátnej správy poľovníctva a rybárstva a vedeckovýskumnou základňou. Ratifikácia dohovoru Slovenskou republikou a jeho plnenie nie je spojené s priamymi finančnými záväzkami. Vážené dámy a páni, ak sa dobre pamätáte, na schôdzi, keď sme prijímali toto uznesenie, sme odôvodňovali, prečo si Slovenská republika uplatňuje túto výnimku. Žiaľ, do uznesenia sa toto konštatovanie nedostalo. Ak dovolíte, oboznámim vás ešte s uznesením Výboru Národnej rady Slovenskej republiky pre životné prostredie a ochranu prírody, ktorý prerokoval daný návrh na zmenu uznesenia a vyslovil s uznesením súhlas. Súčasťou materiálu <note type="comment">tlač 444</note>, je návrh uznesenia Národnej rady Slovenskej republiky, ktorý odporúčam prijať. Ďakujem pekne.</seg>
            </u>
            <u xml:id="ParlaMint-SK_1996-06-19-t1m16.u1487" who="#JánĽupták.1946" ana="#chair">
               <seg xml:id="ParlaMint-SK_1996-06-19-t1m16.u1487.p1">Ďakujem pánu poslancovi Pokornému. Má niekto k uvedenému návrhu otázky alebo pripomienky? Ak nie, pristúpime k hlasovaniu o návrhu uznesenia, tak ako ho máte uvedený v tlači 444. Budeme sa prezentovať a hlasovať. Pán spoločný spravodajca alebo predkladateľ odporúča uznesenie prijať. <note type="narrative">Hlasovanie.</note> Prezentovalo sa 85 poslancov. Za návrh hlasovalo 80 poslancov. Proti návrhu hlasovali 4 poslanci. Hlasovania sa zdržal 1 poslanec. Konštatujem, že sme navrhované uznesenie schválili. O slovo sa prihlásil predseda Národnej rady Slovenskej republiky. Nech sa páči, pán predseda.</seg>
            </u>
            <u xml:id="ParlaMint-SK_1996-06-19-t1m16.u1488" who="#IvanGašparovič.1941" ana="#regular">
               <seg xml:id="ParlaMint-SK_1996-06-19-t1m16.u1488.p1">Pani poslankyne, páni poslanci, chcem využiť chvíľku, kým prejdeme k ďalšiemu bodu rokovania, keďže tu ešte nie sú spracovatelia, a poprosiť vás o jednu vec. Ale najskôr by som chcel predložiť návrh na uznesenie, ktoré by sme si mali schváliť ohľadne parlamentných prázdnin, aj keď sa to nikde takto oficiálne nevolá. Navrhol by som, aby sme podľa článku 82 ods. 3 Ústavy Slovenskej republiky, kde je stanovené, že Národná rada Slovenskej republiky môže uznesením prerušiť svoje zasadanie, na základe politickej dohody či už v grémiu, alebo inde, prijali uznesenie tohto znenia: Národná rada Slovenskej republiky podľa článku 82 ods. 3 Ústavy Slovenskej republiky prerušuje svoje zasadanie na čas od 8. júla 1996 do 19. augusta 1996. Prosím, pán predsedajúci, aby ste o tom dali hlasovať.</seg>
            </u>
            <u xml:id="ParlaMint-SK_1996-06-19-t1m16.u1489" who="#JánĽupták.1946" ana="#chair">
               <seg xml:id="ParlaMint-SK_1996-06-19-t1m16.u1489.p1">Ďakujem. Návrh na uznesenie bol prednesený pánom predsedom Gašparovičom. Budeme hlasovať. Pán predseda návrh odporúča prijať. <note type="narrative">Hlasovanie.</note> Prezentovalo sa 89 poslancov. Za návrh hlasovalo 87 poslancov. Proti návrhu hlasoval 1 poslanec. Hlasovania sa zdržal 1 poslanec. Ďakujem. Ešte pán predseda, nech sa páči.</seg>
            </u>
            <u xml:id="ParlaMint-SK_1996-06-19-t1m16.u1490" who="#IvanGašparovič.1941" ana="#regular">
               <seg xml:id="ParlaMint-SK_1996-06-19-t1m16.u1490.p1">Pani poslankyne a páni poslanci, keďže stále nie sú tu predkladatelia návrhov do rozpravy, chcel by som využiť túto chvíľku, aby sme prerokovali aj pôvodný bod 35, teraz 22, a to je informácia o predložení výročných finančných správ politických strán a politických hnutí, aby sme to neprerokúvali v septembri na konci roku 1996. Je to podľa programu.</seg>
            </u>
            <u xml:id="ParlaMint-SK_1996-06-19-t1m16.u1491" who="#JánĽupták.1946" ana="#chair">
               <seg xml:id="ParlaMint-SK_1996-06-19-t1m16.u1491.p1">Ďakujem. Nech sa páči, pán poslanec Maxon.</seg>
            </u>
            <u xml:id="ParlaMint-SK_1996-06-19-t1m16.u1492" who="#MiroslavMaxon.1951" ana="#regular">
               <seg xml:id="ParlaMint-SK_1996-06-19-t1m16.u1492.p1">Mám procedurálnu otázku, pán predseda. Budete dávať aj vysvedčenia?</seg>
            </u>
            <u xml:id="ParlaMint-SK_1996-06-19-t1m16.u1493" who="#JánĽupták.1946" ana="#chair">
               <seg xml:id="ParlaMint-SK_1996-06-19-t1m16.u1493.p1">Ďakujem. Pani Lazarová.</seg>
            </u>
            <u xml:id="ParlaMint-SK_1996-06-19-t1m16.u1494" who="#ZoraLazarová.1938" ana="#regular">
               <seg xml:id="ParlaMint-SK_1996-06-19-t1m16.u1494.p1">Chcela by som poslankyniam a poslancom podať informáciu, že v predsieni sú pripravené materiály, t. j. výzva, ktorú podáva skupina poslancov Národnej rady. Tieto materiály sú k dispozícii každému poslancovi a v rozprave podám o nich informáciu. Teraz vás chcem upozorniť iba na to, že materiály pre vás sú pripravené. Ďakujem.</seg>
            </u>
            <u xml:id="ParlaMint-SK_1996-06-19-t1m16.u1495" who="#MiroslavMaxon.1951" ana="#regular">
               <seg xml:id="ParlaMint-SK_1996-06-19-t1m16.u1495.p1">Ďakujem pekne, pán predsedajúci, za slovo. Vážené dámy, vážení páni, správu ste dostali ako tlač číslo 434. Tak ako pán predsedajúci uviedol, súčasťou správy je i uznesenie výboru pre financie, rozpočet a menu a návrh na uznesenie Národnej rady Slovenskej republiky k informácii o predložení výročných finančných správ politických strán a politických hnutí. Ak dovolíte, v rámci predloženia tohto materiálu uvediem niekoľko poznámok, ako si to vyžaduje procedúra. Informácia bola spracovaná na základe § 18 zákona číslo 424 o združovaní v politických stranách a politických hnutiach v znení neskorších predpisov. Predseda Národnej rady svojím rozhodnutím číslo 733 z 11. januára pridelil Výboru Národnej rady Slovenskej republiky pre financie, rozpočet a menu túto informáciu na prerokovanie. Súčasne ešte predtým požiadal tento výbor, aby vypracoval súhrnnú informáciu o výročných finančných správach politických strán a politických hnutí za rok 1995 a predložil ju Národnej rade Slovenskej republiky do 30. apríla 1996. Na základe uvedeného rozhodnutia predseda Výboru Národnej rady Slovenskej republiky pre financie, rozpočet a menu svojím listom číslo 150 z 29. januára upozornil všetky politické strany a politické hnutia, ktoré boli registrované na ministerstve vnútra, celkove to bolo 75 politických strán a politických hnutí v roku 1995, z toho jedna politická strana bola v tom čase likvidácii. Okrem toho boli strany a hnutia upozornené na § 3 zákona Národnej rady číslo 43/1994 Z. z, podľa ktorého má byť súčasťou výročnej finančnej správy zúčtovanie štátneho príspevku. Vážené dámy, vážení páni, výročnú finančnú správu za rok 1995 predložilo 46 politických strán a hnutí. Správu nepredložilo celkove 30 politických strán a politických hnutí. Podrobné údaje sú v prílohách číslo 2 a číslo 4. Šestnástim politickým stranám a hnutiam nebolo možné listy predsedu výboru doručiť, nakoľko adresát bol neznámy. Znamená to, že strany a hnutia neoznamujú dôsledne a včas zmeny svojich adries na Ministerstve vnútra Slovenskej republiky. Za problematické považujem, že zákon Národnej rady Slovenskej republiky číslo 47/1993 Z. z. nestanovuje žiadne sankcie voči tým politickým stranám, ktoré výročnú finančnú správu nepredložia. Určitá sankcia vyplýva zo zákona číslo 424/1991 Zb. o združovaní v politických stranách a v politických hnutiach v znení neskorších predpisov, podľa ktorých súčasťou výročnej finančnej správy je vždy zúčtovanie štátneho príspevku, inak nárok na ročnú splátku štátneho príspevku za príslušný rok zaniká. Vážené dámy, páni, podľa skúseností zo spracovania informácií od jednotlivých politických strán, väčšina predložených správ je spracovaná podľa príslušných predpisov. Pre politické strany a politické hnutia boli v roku 1995 v zmysle zákona Slovenskej národnej rady číslo 190/1992 Zb. o príspevku politickým stranám a politickým hnutiam zo štátneho rozpočtu Slovenskej republiky, ktorý bol schválený zákonom Národnej rady číslo 58/1995 Z. z. o štátnom rozpočte Slovenskej republiky na rok 1995 a o zmene a doplnení niektorých zákonov, pridelené rozpočtové finančné prostriedky v sume 39 miliónov Sk. Z rozpočtovanej sumy štátneho príspevku boli za voľby v roku 1994 vyplatené politickým stranám a politickým hnutiam v roku 1995 finančné prostriedky vo výške 39 515 465 Sk. Štátny príspevok nebol poskytnutý Demokratickej strane v súlade s § 2 odsek 7 zákona číslo 190/1992 Zb., pretože nezískala žiadny poslanecký mandát v dvoch po sebe nasledujúcich voľbách. K 31. 12. záväzky politických strán a politických hnutí voči štátnemu rozpočtu Slovenskej republiky predstavovali sumu 3,5 mil. Sk, z toho záväzok Sociálnodomokratickej strany predstavoval sumu 35 tisíc korún, Kresťansko-sociálnej únie 88 tisíc, Národnodemokratickej strany novej alternatívy 2 milióny Sk a Občianskej demokratickej únie <note>strany v likvidácii</note> 1,4 mil. Sk. V roku 1995 boli vyrovnané záväzky voči štátnemu rozpočtu Slovenskej republiky Sociálnodemokratickou stranou a Národnodemokratickou stranou novou alternatívou, za ktorú po zlúčení vrátila finančné prostriedky Demokratická únia Slovenska. Záväzok Občianskej demokratickej únie voči štátnemu rozpočtu Slovenskej republiky k 31. 12. 1995 je 1,4 mil. a záväzok Kresťansko-sociálnej únie zostáva nezmenený. Vážené dámy, vážení páni, to je informácia o predložení výročných finančných správ politických strán a politických hnutí za rok 1995. Súčasťou tohto materiálu je návrh na uznesenie Národnej rady Slovenskej republiky, kde Národná rada berie na vedomie informáciu o predložení výročných finančných správ politických strán a politických hnutí za rok 1995 a odporúča predsedovi túto informáciu zverejniť. Samozrejme, predmetom alebo úlohou spravodajkyne bude, aby odporúčala toto uznesenie na schválenie. Prihováram sa, aby sme toto uznesenie schválili. Mali by sme sa však, prosím, spoločne zamyslieť nad tým, keď sa v priebehu tohto roku budeme podieľať na istej novele zákona o politických stranách, aby existovali aj reálne sankcie voči tým, ktorí si povinnosti, ktoré im ukladá zákon, neplnia. Zákonná norma je totiž len vtedy účinná, ak má aj dostatočné sankčné opatrenia, a to práve v súčasnom zákone o politických stranách chýba. Ďakujem pekne za pozornosť.</seg>
            </u>
            <u xml:id="ParlaMint-SK_1996-06-19-t1m16.u1496" who="#JánĽupták.1946" ana="#chair">
               <seg xml:id="ParlaMint-SK_1996-06-19-t1m16.u1496.p1">Ďakujem. Budeme hlasovať o uznesení, ktoré predniesol pán poslanec Maxon. Otváram rozpravu k tomuto bodu. <vocal type="noise"><desc>Hlasy v sále.</desc></vocal> Netreba. Nech sa páči, pán poslanec Ftáčnik. <vocal type="noise"><desc>Hlasy v sále.</desc></vocal> Za spravodajcu predniesol uznesenie predkladateľ.</seg>
            </u>
            <u xml:id="ParlaMint-SK_1996-06-19-t1m16.u1497" who="#MilanFtáčnik.1956" ana="#regular">
               <seg xml:id="ParlaMint-SK_1996-06-19-t1m16.u1497.p1">Beriem na vedomie, ak je otvorená rozprava. Vážený pán predsedajúci, vážené dámy a páni, rád by som vás upozornil na to, že materiál, ktorý máme predložený, nie je tým materiálom, o ktorý požiadal výbor pre financie, rozpočet a menu predseda Národnej rady Slovenskej republiky. Na strane 1 materiálu sa píše, že predseda Národnej rady svojím rozhodnutím z 11. januára pridelil výboru pre financie, rozpočet a menu výročné finančné správy. Teda nie informáciu, ale fyzické správy, ktoré predložili politické strany uvedené v prílohe 1 tohto materiálu. Čítam ďalej, to čo nám píše výbor. Súčasne požiadal tento výbor, aby vypracoval súhrnnú informáciu o výročných finančných správach politických strán a politických hnutí a predložil ju Národnej rade Slovenskej republiky do 30. apríla 1996. A, bohužiaľ, toto sa nestalo. Rozhodnutie predsedu Národnej rady výbor ignoroval, tak ako ho ignoroval minulý rok, a predložil nám akúsi "vypelichanú" informáciu o tom, kto predložil a kto nepredložil. Vážení priatelia, to nie je to, čo chcel predseda Národnej rady, a to nie je to, čo ukladá politickým stranám a Národnej rade zákon o politických stranách a politických hnutiach 424. Máme sa totiž dozvedieť nielen to, kto predložil a kto nepredložil, máme sa dozvedieť nielen to, kto dostal alebo nedostal štátny príspevok, ale máme sa dozvedieť aj to, či a ako nám politické strany hlásia, že dostali dary vo výške presahujúcej 50 tisíc korún ročne, resp. jednorazovo presahujúce 10 tisíc korún. Nie som spokojný s tým, ak sa výbor obmedzí na konštatovanie, ktoré je uvedené aj v správe z minulého roku, že niektoré organizácie nedodržali, resp. neposkytli niektoré údaje, napríklad u darcov, ktoré prevyšujú hodnotu 10 tisíc korún, nie je uvedené meno, priezvisko a adresa darcu. Toto chcem vidieť fyzicky. Chcem informáciu o tom, ako hospodárili politické strany. Ak sme boli prísni na nadácie s akýmsi podozrením, že sa tam dejú nekalé veci, myslím si, že financovanie politických strán by malo byť pod verejnou kontrolou. Pod verejnou kontrolou bude vtedy, ak o ňom dostane informáciu tento parlament a ak bude na základe jeho rozhodnutia informácia zverejnená. Ale ak sa dozvedia naši občania len to, kto predložil a nepredložil, tak nevedia, koľko peňazí dostalo na svoju činnosť alebo získalo na svoju činnosť to hnutie alebo tá politická strana, ktorá sedí v tomto parlamente, a myslím si, že toto je to, čo by malo byť pod verejnou kontrolou. Ak poznáte ten materiál, výročné správy majú jednu stranu za každú politickú stranu. Sú tam presne kolónky týkajúce sa príspevkov, ktoré strana dostala od svojich členov, týkajúce sa nejakej podnikateľskej činnosti, ktorú zákon povoľuje v obmedzenom rozsahu, týkajúce sa štátneho príspevku, prípadne nejakých finančných výpomocí a podobne. Toto všetko sa uvádza vo výročnej finančnej správe, vrátane hnuteľného a nehnuteľného majetku, ktorým strana disponuje. Toto by sme mali zverejniť. Chcem konštatovať, že výbor nesplnil rozhodnutie predsedu Národnej rady, mali by sme mu preto vrátiť úlohu, ktorú mu uložil predseda Národnej rady svojím rozhodnutím z 11. januára, a teda nemôžeme prijať uznesenie, ktoré je uvedené v tomto materiáli, kde sa píše, že berieme na vedomie informáciu o predložení a odporúčame predsedovi, aby odsúhlasil zverejnenie prílohy číslo 4, ktorá hovorí len o časti, ktorá sa týka štátneho príspevku. Navrhujem, aby sme prijali uznesenie, v ktorom požiadame výbor o spracovanie informácie o výročných finančných správach, súhrnnej informácie, tak ako o to požiadal predseda Národnej rady, aby nám túto informáciu predložil na septembrové zasadanie Národnej rady Slovenskej republiky. Inú možnosť, bohužiaľ, nemáme, pretože nebudeme inak rešpektovať zákon a rozhodnutie predsedu tohto parlamentu. Ďakujem vám za pozornosť.</seg>
            </u>
            <kinesic type="applause">
               <desc>Potlesk.</desc>
            </kinesic>
            <u xml:id="ParlaMint-SK_1996-06-19-t1m16.u1498" who="#JánĽupták.1946" ana="#chair">
               <seg xml:id="ParlaMint-SK_1996-06-19-t1m16.u1498.p1">Ale to nie je procedurálny návrh.</seg>
            </u>
            <u xml:id="ParlaMint-SK_1996-06-19-t1m16.u1499" who="#MilanFtáčnik.1956" ana="#regular">
               <seg xml:id="ParlaMint-SK_1996-06-19-t1m16.u1499.p1">Pán predsedajúci, to je procedurálny návrh, aby sme namiesto uznesenia, ktoré je uvedené v tomto materiáli, prijali uznesenie, v ktorom požiadame Výbor Národnej rady Slovenskej republiky pre financie, rozpočet a menu, aby splnil rozhodnutie predsedu Národnej rady číslo 733 z 11. januára 1996 o pridelení a o tom, že má spracovať súhrnnú informáciu o výročných finančných správach do septembrovej schôdze Národnej rady. Ďakujem.</seg>
            </u>
            <u xml:id="ParlaMint-SK_1996-06-19-t1m16.u1500" who="#JánĽupták.1946" ana="#chair">
               <seg xml:id="ParlaMint-SK_1996-06-19-t1m16.u1500.p1">Ďakujem. Dám hlasovať o návrhu, ako ho predniesol pán poslanec. Ešte má faktickú poznámku pán poslanec Moric.</seg>
            </u>
            <u xml:id="ParlaMint-SK_1996-06-19-t1m16.u1501" who="#VíťazoslavMóric.1946" ana="#regular">
               <seg xml:id="ParlaMint-SK_1996-06-19-t1m16.u1501.p1">Ďakujem veľmi pekne za slovo, pán predsedajúci. Chcel by som sa svojho kolegu opýtať, odkedy bol predseda tohto parlamentu zbavený svojprávnosti, keď hovoríte v jeho mene, že to, čo bolo predložené, nie je to, čo chcel predseda parlamentu. To, čo je predložené, nemôžete chcieť vy, ale nehovorte za predsedu tohto parlamentu.</seg>
            </u>
            <u xml:id="ParlaMint-SK_1996-06-19-t1m16.u1502" who="#JánĽupták.1946" ana="#chair">
               <seg xml:id="ParlaMint-SK_1996-06-19-t1m16.u1502.p1">Ďakujem. Budeme hlasovať o návrhu, ktorý dal pán poslanec Ftáčnik. Páni, nech sa páči. Hlasujeme o návrhu pána poslanca Ftáčnika, aby sa správa vrátila a vypracovala nová všetkými stranami. <vocal type="noise"><desc>Hlasy v sále.</desc></vocal> <note type="narrative">Hlasovanie.</note> Prezentovalo sa 90 poslancov. Za návrh hlasovalo 24 poslancov. Proti návrhu hlasovalo 13 poslancov. Hlasovania sa zdržalo 52 poslancov. Nehlasoval 1 poslanec. Tento návrh sme neprijali. Budeme hlasovať o uznesení pána poslanca a predkladateľa pána Maxona, ako ho predniesol. <note type="narrative">Hlasovanie.</note> Prezentovalo sa 77 poslancov. Za návrh hlasovalo 64 poslancov. Proti návrhu hlasovalo 6 poslancov. Hlasovania sa zdržalo 7 poslancov. Konštatujem, že návrh uznesenia sme prijali. Dostali sme materiál, ktorý spracoval pán poslanec Fico. <vocal type="noise"><desc>Hlasy zo sály.</desc></vocal> Poprosím pána spravodajcu Cingela. Rozprava nebola uzavretá. Pán poslanec Bajan - faktická poznámka.</seg>
            </u>
            <u xml:id="ParlaMint-SK_1996-06-19-t1m16.u1503" who="#VladimírBajan.1960" ana="#regular">
               <seg xml:id="ParlaMint-SK_1996-06-19-t1m16.u1503.p1">Vážený pán predsedajúci, vzhľadom na to, že predpokladám, že chceme pokračovať v bode k tlači 425 a nebola uzavretá rozprava, nechcem zdržiavať, mám len dve poznámky o tom, čo sa tu hovorilo. Boli tu informácie, či fond má, alebo nemá peniaze na to, aby mohol vyplatiť či nevyplatiť dlhopisy pre dôchodcov, ktoré uplatnia za byty. Problém je v tom, že z tých niekoľko 100 tisíc bytov, ktoré sú na Slovensku, naozaj sú v nájme práve týchto starých ľudí, ktorí v zúfalstve, aby nemuseli ten byt vracať štátu, prepisujú ho na vnukov, vnučky a rôznym iným spôsobom sa nakladá s týmito nájomnými zmluvami. Na vyčistenie by bolo naozaj elegantnejšie, aby to získalo konkrétneho vlastníka a zamedzilo by sa rôznym špekuláciám s týmito bytmi, okrem iného aj psychologicky nepríjemnými, keď sa má starý rodič rozhodnúť, komu ho zapíše, koho tam napíše, ktorú rodinu. Jednoducho, sú to situácie konkrétne z praxe, ktoré veľmi ťažko dokladovať, lebo sú to desiatky a desiatky prípadov. To je jedna vec. Druhá poznámka, naozaj by sa to pohlo a starý rodič by mal záujem si byt odkúpiť, pretože by mal jasný transparentný príklad, ako sa zbaviť toho dlhopisu. Teda tu by som odporúčal bez zbytočnej príslušnosti k straníckemu tričku takému či onakému, aby sme o tom naozaj porozmýšľali, a keď chceme pomôcť, je to jedna z mála možností, ako starým ľuďom pomôcť.</seg>
            </u>
            <u xml:id="ParlaMint-SK_1996-06-19-t1m16.u1504" who="#JánĽupták.1946" ana="#chair">
               <seg xml:id="ParlaMint-SK_1996-06-19-t1m16.u1504.p1">Ďakujem. Pán poslanec Hofbauer.</seg>
            </u>
            <u xml:id="ParlaMint-SK_1996-06-19-t1m16.u1505" who="#RomanHofbauer.1940" ana="#regular">
               <seg xml:id="ParlaMint-SK_1996-06-19-t1m16.u1505.p1">Ďakujem, pán predsedajúci. Pán poslanec Bajan, presne toto bolo obsiahnuté v pôvodnom znení zákona. A presne s touto iniciatívou, myslím si, že váš poslanecký opozičný blok išiel na Ústavný súd, aby to zrušil. A teraz sa oduševňujete presne za to isté, čo bolo pôvodne v zákone obsiahnuté.</seg>
            </u>
            <u xml:id="ParlaMint-SK_1996-06-19-t1m16.u1506" who="#JánĽupták.1946" ana="#chair">
               <seg xml:id="ParlaMint-SK_1996-06-19-t1m16.u1506.p1">Ďakujem. Ešte pán poslanec Bajan.</seg>
            </u>
            <u xml:id="ParlaMint-SK_1996-06-19-t1m16.u1507" who="#VladimírBajan.1960" ana="#regular">
               <seg xml:id="ParlaMint-SK_1996-06-19-t1m16.u1507.p1">Samozrejme, že si to môžeme vonku vydiskutovať, mám len jednu poznámku. Spor bol v tom, či obec musí alebo môže odobrať dlhopisy vo všetkých prípadoch, nie len v špeciálnych prípadoch dôchodcov. A tu by sme mysleli, že toto by mohol byť taký ľahší kompromis. Naozaj, je to vec na diskusiu.</seg>
            </u>
            <u xml:id="ParlaMint-SK_1996-06-19-t1m16.u1508" who="#JánĽupták.1946" ana="#chair">
               <seg xml:id="ParlaMint-SK_1996-06-19-t1m16.u1508.p1">Ďakujem. Prosím pána Cingela. Ešte chce vystúpiť pán Baránik. Nech sa páči.</seg>
            </u>
            <u xml:id="ParlaMint-SK_1996-06-19-t1m16.u1509" who="#MichalBaránik.1928" ana="#regular">
               <seg xml:id="ParlaMint-SK_1996-06-19-t1m16.u1509.p1">Vážený pán podpredseda, vážené dámy a páni, aby ste mali svoje rozhodnutie ľahšie, chcel by som vám vysvetliť z teoretického aspektu problém, ktorý je predmetom rokovania. <vocal type="noise"><desc>Hlasy zo sály.</desc></vocal> Áno, veľmi stručne. Peniaze sú v modernej ekonomike špeciálnym fenoménom ekonomického rozvoja, ktoré môžu stimulovať alebo totálne zabiť ekonomický rozvoj. V našom prípade, ak ide o uplatnenie dlhopisov, ich hodnota je v objeme v čase splatnosti zhruba 35-40 mld, to znamená, že ak by sa tieto peniaze dostali do ekonomiky jednorazovo, tak by mohli zohrať veľmi nepriaznivú úlohu, pretože podľa predstavy a objemu, aké teraz osobná spotreba má <note>dá sa predpokladať, že peniaze sa dostanú do osobnej spotreby</note>, by mohli vyvolať prudký rast cien a spôsobiť infláciu približne na úrovni 20 %. Ak chceme tomu zabrániť, je potrebné masu peňazí využiť ako stimul ekonomiky. A stimulom sa stanú vtedy, keď ich plynule rozložíme na určité časové obdobie a postupne budú vchádzať do ekonomiky a cez rast spotreby budú stimulovať ekonomický rozvoj. Ak by sa to nestalo, potom vyvolajú infláciu ťahanú dopytom, spôsobia rast, ktorý prekročí potenciálny produkt a bude prudko zvyšovať ceny. Preto sa prihováram za to, aby sme našli skutočne racionálne riešenie, aby sme zabránili tomu, ak by sa náhodou malo zrealizovať vyplácanie dlhopisov až v roku 2001, čo by skutočne malo negatívny vplyv na ekonomiku. V tomto prípade pri rozhodovaní treba brať do úvahy ešte jednu skutočnosť, a tou je, že nemáme stanovisko Fondu národného majetku, v akých časových intervaloch Fond národného majetku bude schopný pokryť požiadavky, ktoré teraz chceme prerokovať. V tomto prípade by bolo racionálne, keby sme mohli dostať stanovisko Fondu národného majetku. Viem, že sa to v tejto krátkej chvíli nedá urobiť, ale ak by sme tento zákon prijali tak, ako je navrhnutý, to znamená kaskádovité uspokojovanie potrieb, bude potom potrebné náležite ho prerokovať s Fondom národného majetku, aby pripravil v príslušných lehotách potrebné množstvá peňazí na realizáciu týchto nárokov obyvateľstva. Ďakujem za pozornosť.</seg>
            </u>
            <u xml:id="ParlaMint-SK_1996-06-19-t1m16.u1510" who="#JánĽupták.1946" ana="#chair">
               <seg xml:id="ParlaMint-SK_1996-06-19-t1m16.u1510.p1">Ďakujem pánu poslancovi Baránikovi. Ešte sa do rozpravy prihlásil spoločný spravodajca výborov pán Cingel. Pán poslanec Švec - faktická poznámka.</seg>
            </u>
            <u xml:id="ParlaMint-SK_1996-06-19-t1m16.u1511" who="#JurajŠvec.1938" ana="#regular">
               <seg xml:id="ParlaMint-SK_1996-06-19-t1m16.u1511.p1">Ďakujem, pán podpredseda. Chcel by som sa spýtať pána profesora Baránika, či sme nevedeli o týchto problémoch, keď sme schvaľovali zákon o dlhopisoch. A druhá otázka: Podľa slov pána premiéra vlády Slovenskej republiky privatizácia by mala byť ukončená v lete tohto roku. I pri sklze, ktorý sa dá predpokladať a ktorý je, samozrejme, prijateľný, predpokladáme, že privatizácia sa skončí do konca roku 1996. Fond národného majetku nebude mať príkon finančných prostriedkov z privatizácie po ukončení jej procesu. Takže domnievam sa, že vôbec nie je problém vyplatiť dlhopisy všetkým občanom v termíne, ktorý navrhol pán Fico. Ďakujem.</seg>
            </u>
            <u xml:id="ParlaMint-SK_1996-06-19-t1m16.u1512" who="#JánĽupták.1946" ana="#chair">
               <seg xml:id="ParlaMint-SK_1996-06-19-t1m16.u1512.p1">Ďakujem. Pán poslanec Filkus.</seg>
            </u>
            <u xml:id="ParlaMint-SK_1996-06-19-t1m16.u1513" who="#RudolfFilkus.1927" ana="#regular">
               <seg xml:id="ParlaMint-SK_1996-06-19-t1m16.u1513.p1">Mne je to už trápne. Prosím vás pekne, keď ste už zmenili proces privatizácie na proces odškodňovací, tak sa aspoň nepriznávajte k tomu, že dodnes neviete, či Fond národného majetku na to bude mať. Aspoň toto nerobte sami.</seg>
            </u>
            <u xml:id="ParlaMint-SK_1996-06-19-t1m16.u1514" who="#JánĽupták.1946" ana="#chair">
               <seg xml:id="ParlaMint-SK_1996-06-19-t1m16.u1514.p1">Ďakujem. Nech sa páči, pán poslanec Cingel.</seg>
            </u>
            <u xml:id="ParlaMint-SK_1996-06-19-t1m16.u1515" who="#TomášCingel.1944" ana="#regular">
               <seg xml:id="ParlaMint-SK_1996-06-19-t1m16.u1515.p1">Dávam pozmeňujúci návrh, aby z návrhu zákona boli vypustené odseky 2, 3, 4, 5, 6, 7, 8. To je všetko.</seg>
            </u>
            <u xml:id="ParlaMint-SK_1996-06-19-t1m16.u1516" who="#JánĽupták.1946" ana="#chair">
               <seg xml:id="ParlaMint-SK_1996-06-19-t1m16.u1516.p1">Ďakujem. Ešte sa hlási pán poslanec Maxon.</seg>
            </u>
            <u xml:id="ParlaMint-SK_1996-06-19-t1m16.u1517" who="#MiroslavMaxon.1951" ana="#regular">
               <seg xml:id="ParlaMint-SK_1996-06-19-t1m16.u1517.p1">Vážené dámy, vážení páni, ak dovolíte, vzhľadom na to, čo sa dosiaľ k tomuto poslaneckému návrhu zákona hovorilo, vidieť istú snahu zjednotiť sa v niektorých veciach a predovšetkým spraviť dobrý zákon v prospech občana, dávam procedurálny návrh, aby sme prerušili rokovanie o tomto bode programu a neukončili rozpravu.</seg>
            </u>
            <u xml:id="ParlaMint-SK_1996-06-19-t1m16.u1518" who="#IvanGašparovič.1941" ana="#regular">
               <seg xml:id="ParlaMint-SK_1996-06-19-t1m16.u1518.p1">Pani poslankyne, páni poslanci, keďže viem, aký býva priebeh interpelácií, že záujem o pobyt v tejto miestnosti klesá, chcem povedať tým, ktorí idú lietadlom, že lietadlo pôjde až hodinu po skončení bodu interpelácie.</seg>
            </u>
            <u xml:id="ParlaMint-SK_1996-06-19-t1m16.u1519" who="#JánĽupták.1946" ana="#chair">
               <seg xml:id="ParlaMint-SK_1996-06-19-t1m16.u1519.p1">Do interpelácií sú prihlásení traja poslanci. Ako prvý je pán Boros a pripraví sa pán Mikloško z KDH. Faktickú poznámku má pani poslankyňa Rusnáková. <vocal type="noise"><desc>Ruch v sále.</desc></vocal> Pokoj, vážení.</seg>
            </u>
            <u xml:id="ParlaMint-SK_1996-06-19-t1m16.u1520" who="#EvaRusnáková.1958" ana="#regular">
               <seg xml:id="ParlaMint-SK_1996-06-19-t1m16.u1520.p1">Pán predsedajúci, nevadí mi, samozrejme, že sú interpelácie, len by som sa chcela spýtať, nakoľko bola zabezpečená účasť členov vlády, lebo oni by sa mali vyjadrovať k našim stanoviskám, či prijímame, alebo neprijímame ich odpovede, a bez nich je to o ničom. Tak sa chcem spýtať, či bola zabezpečená ich účasť.</seg>
            </u>
            <u xml:id="ParlaMint-SK_1996-06-19-t1m16.u1521" who="#JánĽupták.1946" ana="#chair">
               <seg xml:id="ParlaMint-SK_1996-06-19-t1m16.u1521.p1">Áno, členom vlády bolo oznámené, ale mali zabezpečené programy, napríklad pán podpredseda vlády Kalman išiel na Piesok, kde má rokovanie s odborármi, tak sa ospravedlnil. Program sme prijali dnes. Každý má svoju cestu, viete, ako to už je, ťažko ich bolo zabezpečiť, ale bolo im oznámené. Už je to tak, ako sme si rozhodli. Nech sa páči, pán Boros. Pán Komlósy - faktická poznámka.</seg>
            </u>
            <u xml:id="ParlaMint-SK_1996-06-19-t1m16.u1522" ana="#regular">
               <seg xml:id="ParlaMint-SK_1996-06-19-t1m16.u1522.p1">Ďakujem pekne. Chcem sa pripojiť k pani poslankyni Rusnákovej a odvolávam sa na schválený program, platný program, kde je napísané, že tento bod sa prerokuje za účasti členov vlády Slovenskej republiky. Pán predsedajúci, ospravedlnili ste jedného člena vlády, ostatných nie.</seg>
            </u>
            <u xml:id="ParlaMint-SK_1996-06-19-t1m16.u1523" who="#JánĽupták.1946" ana="#chair">
               <seg xml:id="ParlaMint-SK_1996-06-19-t1m16.u1523.p1">Ďakujem. Nech sa páči, pán predseda Gašparovič.</seg>
            </u>
            <u xml:id="ParlaMint-SK_1996-06-19-t1m16.u1524" who="#IvanGašparovič.1941" ana="#regular">
               <seg xml:id="ParlaMint-SK_1996-06-19-t1m16.u1524.p1">Pani poslankyne, páni poslanci, dobre viete, že táto zmena programu bola urobená dnes o 12.00 hodine. Ministri majú svoje programy. Oznámil som im, každý minister to dostal, že sú dnes interpelácie - to po prvé. A po druhé, pokiaľ čítate, pán poslanec, že tu budú ministri, tak si pozrite, bol určený presný dátum pri schvaľovaní programu. Pri schvaľovaní, vy máte iný program. To je už ten dodatočný. Ale, pán poslanec, hovorím, prosím, nehádajme sa, pozrite si pôvodný program, ako sme ho schválili. Dnes je štvrtok, neviem presne koľkého. Takže nemôžeme nikoho z tohto obviňovať.</seg>
            </u>
            <u xml:id="ParlaMint-SK_1996-06-19-t1m16.u1525" who="#JánĽupták.1946" ana="#chair">
               <seg xml:id="ParlaMint-SK_1996-06-19-t1m16.u1525.p1">Áno. Nech sa páči, pán Boros.</seg>
            </u>
            <u xml:id="ParlaMint-SK_1996-06-19-t1m16.u1526" who="#ZoltánBoros.1945" ana="#regular">
               <seg xml:id="ParlaMint-SK_1996-06-19-t1m16.u1526.p1">Ďakujem pekne. Vážený pán predseda, pán predsedajúci, vážené kolegyne a kolegovia, tiež nie som spokojný, že nie sú prítomní členovia vlády, na druhej strane verím v takú vyspelú techniku, že už dnes v noci budú mať na stole všetky naše interpelácie. S touto nádejou sa obraciam so svojou interpeláciou v tomto prípade na ministra zahraničných vecí Slovenskej republiky pána Juraja Schenka. V programe vlády Slovenskej republiky je obsiahnutá jednoznačná snaha rozšíriť cezhraničné styky medzi Slovenskou republikou a okolitými štátmi z veľmi racionálneho dôvodu - dať impulz všestranným hospodárskym, obchodným, kultúrnym a ďalším obojstranne výhodným aktivitám, tak podnikateľských subjektov, ako aj všetkých občanov prihraničných regiónov. Vzájomná užitočnosť a konkretizovaná potreba zriadenia nových hraničných priechodov je zakotvená aj v nedávno ratifikovanej a už platnej bilaterálnej zmluve medzi Slovenskou republikou a Maďarskou republikou. Veľmi dôležitá iniciatíva už od roku 1990 vychádza aj od samotných obcí a obyvateľov pohraničných oblastí, konkrétne v mojom prípade požiadavka na zriadenie stáleho hraničného prechodu medzi obcami Tachty v Slovenskej republike a Cered v Maďarskej republike, okres Rimavská Sobota. Ide o rázovitú oblasť Cerovej vrchoviny, kde otvorenie hraníc so susednou Maďarskou republikou je mimoriadne dôležitým aj ekonomickým impulzom pre všetkých tamojších obyvateľov. Táto objektívna požiadavka bola plne akceptovaná aj oboma vládami.</seg>
            </u>
            <u xml:id="ParlaMint-SK_1996-06-19-t1m16.u1527" who="#JánĽupták.1946" ana="#chair">
               <seg xml:id="ParlaMint-SK_1996-06-19-t1m16.u1527.p1">Páni poslanci, pokoj.</seg>
            </u>
            <u xml:id="ParlaMint-SK_1996-06-19-t1m16.u1528" who="#ZoltánBoros.1945" ana="#regular">
               <seg xml:id="ParlaMint-SK_1996-06-19-t1m16.u1528.p1">Vláda Slovenskej republiky to potvrdila svojím uznesením číslo 756 z roku 1993 a vláda Maďarskej republiky číslo 1065 z roku 1992. Podľa pôvodných zámerov malo dôjsť k otvoreniu tohto prechodu ešte v priebehu vlaňajšieho roka, no z rôznych technických dôvodov sa to odsúvalo. Vážený pán minister, som presvedčený, že svojou interpeláciou nebúcham do zatvorených dverí. Naopak, verím, že vo svojej odpovedi, vážený pán minister, budete môcť oznámiť presný postup aj termín otvorenia štátneho hraničného prechodu medzi obcami Tachty a Cered ešte do konca tohto kalendárneho roka, na čo všetci obyvatelia tejto oblasti s nádejou a netrpezlivo čakajú. Ďakujem za vaše pochopenie a rázne konanie v smere realizácie otvorenia hraničného prechodu Tachty - Cered. Ďakujem.</seg>
            </u>
            <kinesic type="applause">
               <desc>Potlesk.</desc>
            </kinesic>
            <u xml:id="ParlaMint-SK_1996-06-19-t1m16.u1529" who="#JánĽupták.1946" ana="#chair">
               <seg xml:id="ParlaMint-SK_1996-06-19-t1m16.u1529.p1">Ďakujem pánu poslancovi. Pán poslanec Mikloško a pripraví sa pani poslankyňa Lazarová.</seg>
            </u>
            <u xml:id="ParlaMint-SK_1996-06-19-t1m16.u1530" who="#FrantišekMikloško.1947" ana="#regular">
               <seg xml:id="ParlaMint-SK_1996-06-19-t1m16.u1530.p1">Vážený pán predsedajúci, vážený pán predseda, kolegyne, kolegovia, moja prvá interpelácia ide na generálneho prokurátora Slovenskej republiky pána Vaľu. Dňa 13. mája 1996 súkromná rozhlasová stanica TWIST zverejnila nahrávku telefonického rozhovoru medzi ministrom vnútra Slovenskej republiky pánom Hudekom a riaditeľom Slovenskej informačnej služby pánom Lexom. Obsah rozhovoru bol niekoľkokrát zverejnený aj inými masovokomunikačnými prostriedkami. Z obsahu rozhovoru vyplýva dôvodné podozrenie, že a) menované osoby mali vedomosť o falšovanej príprave trojstranného listu Braňa Chyla-Ptáka, ktorý zaslal pánu Hudekovi a tento dokazoval verziu tzv. samoúnosu, b) pán Hudek z titulu svojej funkcie ministra sa podieľal na rozhodnutí o odňatí vyšetrovacieho spisu vyšetrovateľovi Policajného zboru majorovi Vačokovi, c) pán Hudek vydal pokyny na perzekúciu riaditeľa Krajského úradu vyšetrovania Policajného zboru Bratislava podplukovníka Šátka, tak aby bol odvolaný z funkcie, d) pán Hudek sa s pánom Lexom dohodli o poskytnutí nepresných informácií a zamlčaní preukázaných faktov poslancom za Demokratickú úniu i verejnosti v súvislosti s preverovaním podpisov na hárkoch Demokratickej únie. Podľa § 2 ods. 3 Trestného poriadku prokurátor je povinný stíhať všetky trestné činy, o ktorých sa dozvedel. Pýtam sa preto pána generálneho prokurátora, vzhľadom na predmetnú zásadu legality, či prikázal svojim podriadeným vykonať preverovanie o podozrení zo spáchaných trestných činov zneužívania právomoci verejných činiteľov podľa § 158 ods. 1 písm. a), b), ods. 2 písm. b), c) Trestného zákona a nadržovania podľa § 166 ods. 1 Trestného zákona. Pokiaľ takýto pokyn vydal, žiadam oznámiť, kedy bol vydaný, komu a v akom rozsahu, a pokiaľ je možné informovať o stave preverovania. Pokiaľ však takýto pokyn do dňa interpelácie nevydal, žiadam uviesť dôvody tohto porušenia ústavných povinností orgánov prokuratúry, kto si menovite povinnosť nesplnil, a prijaté opatrenia. Súčasne žiadam, aby táto interpelácia, pokiaľ sa tak nestalo, bola ako oznámenie v zmysle § 158 ods. 1 Trestného poriadku preverená orgánmi činnými v trestnom konaní a žiadam do jedného mesiaca upovedomenie o urobených opatreniach. Súčasne žiadam preveriť informáciu uvádzanú vyšetrovateľkou prípadu pani Celárikovou, vyšetrovateľkou Mestského úradu vyšetrovania Policajného zboru Bratislava, že posudok Kriminalistického a expertízneho ústavu Policajného zboru, sekcie vyšetrovania a kriminalisticko-expertíznych činností Ministerstva vnútra Slovenskej republiky nie je od polovice júna 1996 kompletný, či nezavádza verejnosť a nezatajuje v rozpore so zákonom informácie, na ktoré má verejnosť právo. V svojej interpelácii pokračujem na predsedu vlády Slovenskej republiky pána Mečiara. V súvislosti s textom predchádzajúcej interpelácie ohľadne obsahu telefonického rozhovoru medzi pánom Hudekom a Lexom vyplýva, že osobne informovali pána predsedu vlády Slovenskej republiky o došlom trojstrannom liste Braňa Chyla-Ptáka, ako aj o prijatých nezákonných opatreniach voči vyšetrovateľom prípadu. Obraciam sa na predsedu vlády Slovenskej republiky, ktorý je i právnikom, s otázkou, či ho menované osoby v priebehu mesiaca október 1995 informovali o vytváraní falšovaných dôkazov k verzii tzv. samoúnosu Michala Kováča mladšieho a poskytovali mu informácie o ich zasahovaní do vyšetrovania vykonaného majorom Vačokom. Pokiaľ mu takéto informácie boli poskytnuté, aké kroky k náprave stavu vykonal. Interpelujem ďalej ministra vnútra Slovenskej republiky pána Hudeka a generálneho prokurátora Slovenskej republiky pána Vaľa. V súvislosti s propagandistickou kampaňou vedenou Slovenskou televíziou proti majorovi Vačokovi, vyšetrovateľovi v kauze zavlečenia Michala Kováča ml. do cudziny, podľa ktorej mal pri spracúvaní úradných záznamov v rozpore so zákonom falšovať údaje získané od svedkov, bola pánom Hudekom vytvorená skupina inšpekčných pracovníkov na urýchlené preverenie tohto podozrenia. Keďže existuje embargo nad informáciou o výsledku tohto preverovania, pýtam sa pána Hudeka a pána Vaľa, z akých dôvodov tieto informácie neboli príslušnými pracovníkmi poskytnuté verejnosti, a súčasne žiadam poskytnúť základné informácie o výsledku tohto preverovania a spôsobe rozhodnutia o merite veci. Po druhé. V súvislosti s preverovaním oznámenia viacerých pracovníkov Mestského úradu vyšetrovania Policajného zboru v Bratislave ohľadne podozrenia zo zneužitia právomoci verejného činiteľa riaditeľom tohto úradu plukovníkom JUDr. Dlapom bola pánom ministrom vnútra Slovenskej republiky zriadená skupina inšpekčných pracovníkov. Predmetom preverovania malo byť protizákonné konanie plukovníka JUDr. Dlapu, ktorý prikázal svojej podriadenej zrušiť už platné disciplinárne rozkazy o udelení peňažných odmien, vydané predchádzajúcim riaditeľom tohto úradu podplukovníkom Gerbeľom, a nahradil ich vlastnými rozkazmi, ktorými podstatne skrátil odmeny v celkovej sume cca 20 tisíc Sk. Súčasne prikázal sfalšovať spisový záznam o evidovaní vydaných a protizákonne zrušených rozkazov. Vzhľadom na to, že inšpekční pracovníci po preverení oznámenia predložili dôkazový materiál na Mestskú prokuratúru v Bratislave so záverom, že je dôvodné podozrenie zo spáchania trestného činu plukovníkom JUDr. Dlapom a táto prikázala v danej veci konať a vyšetrovateľ je dosiaľ nečinný, žiadam o podanie informácie, aké dôvody bránia plynule danú vec vyšetriť, kto prípadne prieťahy zavinil a aké opatrenia prijal vo vlastnej kompetencii. A ešte je tu jedna interpelácia na generálneho prokurátora Slovenskej republiky pána Vaľa. V súvislosti s ohlásenou návštevou členov Osobitného kontrolného orgánu Národnej rady Slovenskej republiky u riaditeľa Slovenskej informačnej služby v polovici mesiaca jún 1996 prítomní novinári pred vchodom do objektu Slovenskej informačnej služby na Vajnorskej ulici v Bratislave boli z priestorov Slovenskej informačnej služby jej príslušníkmi snímaní videokamerou a boli fotografovaní. Ako bolo oznámené pánom Šáškym, povereným Slovenskou informačnou službou stykom s verejnosťou, novinári sa dopustili priestupku, keďže pošľapali verejné priestranstvo i kvetinové záhony a súčasne znečistili prostredie zanechanými odpadkami. Z tohto dôvodu bol dôkazový materiál, zrejme i videokazeta i fotografie, zaslané na príslušný obvodný úrad na prerokovanie priestupkov. Pokiaľ mám informácie, nikto, teda ani pracovníci Slovenskej informačnej služby na danú situáciu nereagovali tým, že by privolali príslušníkov Policajného zboru, ktorá by prípadné porušenie verejného poriadku napravila a tiež vykonala objasňovanie priestupkov a zistenie ich páchateľov, tak ako im to ukladá zákon číslo 171/1993 Z. z. o Policajnom zbore v § 2 ods. 1 písm. k). Tomuto postupu príslušníkov Slovenskej informačnej služby nikto nebránil a situácia nebola natoľko kritická, aby museli nahrádzať príslušné orgány. Vzhľadom na naznačené sa pýtam pána generálneho prokurátora Slovenskej republiky, či nedošlo k prekročeniu rozsahu kompetencií pracovníkmi Slovenskej informačnej služby, keďže v zákone číslo 46/1993 Z. z. o Slovenskej informačnej službe v ustanovení § 2 o hlavných úlohách - citát "objasňovanie priestupkov a zisťovanie ich páchateľov" absentuje. Dovoľujem si malú poznámku, že určite i týmto sa Slovensko a jeho tajná služba zviditeľnila, keďže si z histórie nepamätám prípad, že by sa tajná služba zaoberala dokumentovaním priestupkov svojich občanov. Prvá moja otázka by mohla vyvolať úsmev. Ale myslím si, že veľmi rýchle odstúpenie materiálov na prerokovanie priestupkov Slovenskej informačnej služby bolo len uvedomením si kompetentných pracovníkov oveľa závažnejšieho pochybenia príslušníkov Slovenskej informačnej služby a týmto spôsobom jeho zakrytie pred verejnosťou, ale aj pred kompetentnými orgánmi prokuratúry, ktoré majú chrániť zákonnosť. Závažnou skutočnosťou je verejne známy fakt, že pracovníci Slovenskej informačnej služby z priestorov objektu tohto štátneho orgánu verejne urobili videokazetou i fotoaparátom snímky občanov, ktorí sa nachádzali na verejne prístupnom mieste v súvislosti s výkonom svojho povolania. Citujem zákon číslo 46/1993 Z. z. o Slovenskej informačnej službe, ustanovenie § 12 ods. 1 písm. c) informačnotechnické prostriedky. "Až informačnotechnickými prostriedkami sa na účely tohto zákona rozumejú najmä elektrotechnické, rádiotechnické, fototechnické, optické, mechanické a iné technické prostriedky a zariadenia alebo ich súbory používané utajovaným spôsobom pri atď. vyhotovovaní obrazových, zvukových alebo iných záznamov v prípade, že sú používané spôsobom, ktorým sa zasahuje do práv občanov." A v tomto je kameň úrazu. Pracovníci Slovenskej informačnej služby môžu teda používať videokameru a fotoaparát, ktoré sú informačnotechnickými prostriedkami len vtedy, ak plnia úlohy v zmysle zákona o Slovenskej informačnej službe a súčasne ich použitie písomne odsúhlasil sudca. Vzhľadom na to, že videozáznamy, fotografické snímky občanov zasiahli do ich práv zakotvených našou ústavou, pýtam sa pána generálneho prokurátora Slovenskej republiky, či prikázal príslušný prokurátor pre obvod Bratislava III preveriť podozrenie z trestného činu zneužitia právomoci verejného činiteľa podľa § 158 ods. 1 písm. a) Trestného zákona, ktoré spočíva v neoprávnenom použití informačnotechnických prostriedkov bez písomného súhlasu sudcu, pričom sa neplnili zákonom určené úlohy Slovenskej informačnej služby a tieto boli v rozpore so zákonom použité verejne a ich výsledky boli použité v rozpore s ustanovením § 14 ods. 3 zákona 46/1993 Z. z. Pokiaľ sa takéto preverovanie nevykonáva, žiadam odpoveď, z akých dôvodov. Kto si nesplnil svoju zákonnú povinnosť, aké boli prijaté opatrenia a súčasne týmto podávam v naznačenom smere oznámenie v zmysle § 158 ods. 1 Trestného poriadku a žiadam do jedného mesiaca podať informáciu o vykonaných opatreniach. Po druhé. V súvislosti s bombasticky vedenou propagandistickou kampaňou v októbri 1995 proti vyšetrovateľom Krajského úradu vyšetrovania Policajného zboru Bratislava, ktorí "mali vyzvedať štátne tajomstvo, nahovárať príslušníkov Slovenskej informačnej služby na krivú výpoveď a podplácať" <note>koniec citátu</note>, podľa mojich informácií došlo zo strany príslušníkov Slovenskej informačnej služby k provokáciám voči týmto vyšetrovateľom vyvolávaním osobných stretnutí, pri ktorých mali byť skrytým spôsobom fotografovaní. Pokiaľ je táto informácia pravdivá, opätovne ako v predchádzajúcom prípade sa pýtam generálneho prokurátora Slovenskej republiky pána Vaľu, či súčasťou predmetného vyšetrovacieho spisu sú i fotografie, ktoré boli vykonané príslušníkmi Slovenskej informačnej služby skrytým spôsobom. Ak je to pravdou, ďalej sa pýtam, či použitie informačnotechnických prostriedkov bolo v súlade so zákonom číslo 46/1993 Z. z. Pokiaľ je táto skutočnosť pravdivá a prokurátor o nej má i dôkazy, pýtam sa, či bolo v tejto veci vykonané preverovanie a s akým výsledkom. Obdobne v negatívnom prípade podávam oznámenie podľa § 158 ods. 1 Trestného poriadku a do jedného mesiaca očakávam odpoveď k prijatým opatreniam. Po tretie. V súvislosti so známou kauzou petičných hárkov Združenia robotníkov Slovenska a trestným oznámením členov tejto strany, vzhľadom na jednej strane dostupnú informáciu o prieťahoch v preverovaní a na druhej strane značnú dôkaznú silu, ktorá hraničí s potrebou začať trestné stíhanie proti konkrétnym osobám, sa pýtam pána generálneho prokurátora Slovenskej republiky, aké opatrenia vykonala prokuratúra smerom k rýchlemu a zákonnému ukončeniu tohto prípadu a kto je za prípadné nedostatky zodpovedný. Ďakujem za pozornosť.</seg>
            </u>
            <kinesic type="applause">
               <desc>Potlesk.</desc>
            </kinesic>
            <u xml:id="ParlaMint-SK_1996-06-19-t1m16.u1531" who="#JánĽupták.1946" ana="#chair">
               <seg xml:id="ParlaMint-SK_1996-06-19-t1m16.u1531.p1">Vy sa už aj do nás púšťate, pán Mikloško? To som nevedel. Ďakujem vám. Nebolo vám dobre ani v socializme, ani v kapitalizme. Nech sa páči, pani Lazarová.</seg>
            </u>
            <u xml:id="ParlaMint-SK_1996-06-19-t1m16.u1532" who="#ZoraLazarová.1938" ana="#regular">
               <seg xml:id="ParlaMint-SK_1996-06-19-t1m16.u1532.p1">Vážený pán podpredseda, vážené poslankyne, poslanci, vzhľadom na to, že dnes je posledný deň, keď sa ešte rokuje, potom už prídu prázdniny, dovolím si vás a touto cestou aj pána ministra zahraničných vecí oboznámiť s výzvou skupiny poslancov Národnej rady Slovenskej republiky k poslancom Národného zhromaždenia Maďarskej republiky, v ktorej sa píše: "Vážený pán predseda Národného zhromaždenia Maďarskej republiky, vážené poslankyne, vážení poslanci, predsedovia maďarskej a slovenskej vlády podpísali Zmluvu o dobrom susedstve a priateľskej spolupráci medzi Maďarskou republikou a Slovenskou republikou, ktorá bola oboma parlamentmi ratifikovaná. Poslanci Národnej rady Slovenskej republiky vysoko oceňujú skutočnosť, že sa tvorí nový svet, v ktorom by mali štáty vzájomne konštruktívne spolupracovať a vytvárať spolu skutočné partnerské vzťahy. Slovensko vždy patrilo a patrí medzi mierumilovné krajiny, nikdy agresívne neútočilo na iné krajiny. Naopak, v minulosti si často muselo chrániť svoje územie i to, čo si jeho obyvatelia vytvorili poctivou prácou, pred útokmi zvonka. Dobré susedské vzťahy sú v stredoeurópskom priestore dôležitým predpokladom pre pokoj v Európe a spoluprácu európskych národov. Musia sa však zakladať na vzájomnom rešpektovaní sa, ako aj na vzájomnej úcte a rovnocennom partnerstve, aby mohli byť trvalé. Žiaľ, historické skúsenosti Slovákov zo spolužitia s Maďarmi nie sú dobré. V novodobej histórii sa to prejavilo najvýraznejšie v rokoch 1938-1945 počas okupácie južného Slovenska horthyovským Maďarskom. Na okupovaných územiach sa Slováci dostali do postavenia druhoradých občanov zbavených základných ľudských práv a slobôd. Nové demokratické Nemecko sa po vojne ospravedlnilo svetu za agresiu a výčiny nacistov v Európe. Maďarsko sa dodnes verejne a oficiálne nedištancovalo od agresie, ktorú rozpútal predvojnový maďarský štát proti susedným štátom a národom v rokoch 1938 až 1941, proti Československej republike v roku 1938, proti Slovenskému štátu v marci 1939, proti Rumunsku v roku 1940 a Juhoslávii v roku 1941 a od jej dôsledkov. Bez tejto morálnej satisfakcie nemožno urobiť bodku za minulosťou a napraviť krivdu spôsobenú nemaďarskému obyvateľstvu na okupovanom území. Občania nášho štátu, ktorí sa stali obeťou agresie Maďarska a trpeli pod nadvládou maďarského okupačného režimu v rokoch 1938-1945, čakajú na tento demokratický a morálny čin predstaviteľov Maďarskej republiky, ktorý by bol súčasne garanciou, že sa história nebude opakovať a Maďarská republika sa v súčasnosti a v budúcnosti vzdá každého kroku, ktorý by smeroval k okupácii teritória Slovenskej republiky. Takéto vyhlásenie najvyššieho zákonodarného orgánu Maďarskej republiky by bolo v súlade s tretím článkom základnej zmluvy medzi Slovenskou republikou a Maďarskou republikou a ukončilo by ťaživú minulosť vo vzťahoch obidvoch štátov. Náš apel vychádza z princípov medzinárodného práva, z protiprávneho a agresívneho postupu Maďarska v rokoch 1938-1945 a antidemokratického utláčateľského fašistického režimu, ktorý vládol na okupovanom území. Viedenská arbitráž bola súčasťou Mníchovskej dohody, nadväzovala na ňu a bola jej priamym dôsledkom. Uskutočnila sa pod hrozbou sily, za hrubého nátlaku fašistických veľmocí a Maďarska proti zásadám medzinárodného práva. Preto rozhodnutie Viedenskej arbitráže bolo protiprávne a rovnako aj nový stav vytvorený Maďarskom na okupovanom teritóriu. Z tohto dôvodu spojenci antihitlerovskej koalície verdikt z 2. novembra 1938 vyhlásili za neplatný a pokladali ho za agresívny akt proti Československému štátu. Preto sa v dohode o prímerí medzi spojencami a Maďarskom z 20. 1. 1945 v článku 12 prílohy D uvádzalo, že maďarská vláda poskytuje potraviny ako odškodné obyvateľstvu Československa a Juhoslávie, ktoré boli postihnuté maďarskou agresiou. Podobne sa aj v mierovej zmluve s Maďarskom z 10. 2. 1947 uvádza, že Maďarsko, ktoré sa stalo spojencom hitlerovského Nemecka a po jeho boku sa zúčastnilo vo vojne proti spojencom, nesie svoj podiel zodpovednosti za túto vojnu. V prvej časti v bode 4a sa uvádzalo, že rozhodnutia Viedenskej arbitráže z 2. novembra 1938 sa vyhlasujú za nulitné. A v druhej časti článku 4 sa Maďarsko zaviazalo, že rozpustí všetky organizácie vyvíjajúce nepriateľskú propagandu proti spojencom vrátane revizionistickej propagandy a ani v budúcnosti nebude trpieť existenciu a činnosť organizácií tohto druhu. Nastolená maďarská okupácia po 5. novembri 1938 na území južného Slovenska, na časti východného Slovenska od konca marca 1939 bola protiprávna, nedemokratická a utlačovateľská a ako taká tam uplatňovala násilie a politiku maďarizácie voči obyvateľom slovenskej národnosti. Na okupovanom teritóriu zavládlo hrubé násilie a bezprávie. Slovenskí roľníci boli bezprávne pozbavení pôdy a hnuteľného majetku. Maďarský okupačný režim vyhostil alebo prinútil emigrovať veľkú časť slovenského obyvateľstva a zlikvidoval slovenské školy všetkých stupňov. Štátni úradníci slovenskej národnosti boli prepúšťaní zo zamestnania - železničiari, učitelia, úradníci, notári, richtári, boli zrušené slovenské organizácie a spolky, zakázalo sa používanie slovenského jazyka na verejnosti a v úradoch, ako aj slovenských nápisov, názvov a mien. Maďarská vládna politika sa vrátila k predvojnovej násilnej odnárodňovacej praxi a brutálne brachiálnou mocou zasahovala proti prejavom národného cítenia slovenského obyvateľstva. Politická perzekúcia, policajné výsluchy, telesné tresty a týranie národne uvedomelých Slovákov sa stali bežnou metódou maďarských vládnych orgánov. Maďarské ozbrojené sily neváhali použiť aj zbrane proti slovenskému obyvateľstvu <note>Šurany, Čechy, Černík, Komjatice</note>. Osobitnou cestou sa režim zbavoval mladej slovenskej inteligencie tým, že jej príslušníkov povolával do armády a posielal ich na východný front, odkiaľ sa zväčša už nevrátili. Agresia, ktorú Maďarsko rozpútalo 23. marca 1939 proti vznikajúcej Slovenskej republike, bola ďalším bezprávnym aktom, ktorý bol v rozpore s medzinárodným právom a praxou vo vzťahoch dvoch štátov. Napriek tomu, že Maďarsko 15. marca 1939 uznaním nového štátu de iure akceptovalo jeho územnú integritu, o pár dní zaútočilo regulárnou armádou bez vypovedania vojny Slovenskému štátu a bez pokusov o urovnanie hraničných sporov medzi okupovanou Zakarpatskou Ukrajinou a Slovenskom pokojnou cestou. Navyše na obranné akcie Slovenského štátu Maďarsko reagovalo brutálnou formou a 24. marca 1939 maďarské letectvo bombardovalo mesto Spišskú Novú Ves, ktoré ležalo vzdialené viac než 100 km od bojových lokalít. Maďarské bombardovanie malo za následok veľké materiálne škody a obete na ľudských životoch. Maďarsko si tým získalo primát v bombardovaní vnútrozemského mesta iného štátu v strednej Európe ešte pred vypuknutím II. svetovej vojny. Vážení poslanci Národného zhromaždenia Maďarskej republiky, slovenský národ v záujme rozvoja dobrých vzťahov a vzájomnej spolupráce našich národov v budúcnosti vychádza v ústrety s ochotou urobiť hrubú čiaru za minulosťou, k tomu je však potrebný ústretový krok aj zo strany Maďarskej republiky. Ak majú naše národy v budúcnosti úzko spolupracovať a najmä navzájom si veriť, žiadame, aby sa predstavitelia Maďarskej republiky ospravedlnili slovenskému národu za príkoria počas okupácie južného Slovenska. Státisíce našich občanov, pamätníci, ako aj priami účastníci týchto tragických udalostí, ktorí ešte stále žijú medzi nami, právom očakávajú od Maďarska aspoň dodatočné morálne zadosťučinenie za utrpenia a neprávosti, ktorým boli počas horthyovského Maďarska vystavení. V civilizovanom svete sa stalo úplnou samozrejmosťou, že národy a štáty, ktoré sa počas II. svetovej vojny dopustili agresie, násilností, ukrutností a genocídy, sa už dávno svojim obetiam ospravedlnili. Ospravedlnilo sa Nemecko i Japonsko. Samotné Maďarsko viazalo ratifikáciu rusko-maďarskej zmluvy na ospravedlnenie sa Ruska za okupáciu v roku 1956. Domnievame sa preto, že práve akt uzavretia základnej slovensko-maďarskej zmluvy je tou najvhodnejšou historickou príležitosťou na ospravedlnenie sa, čím by sa vytvorila základňa na definitívne uzmierenie medzi našimi krajinami. Poslanci Národnej rady Slovenskej republiky využívajú túto príležitosť, aby ubezpečili poslancov Národného zhromaždenia Maďarskej republiky o svojej hlbokej úcte. Podpísaní: Marián Andel, Kamil Haťapka, Rastislav Šepták, Zora Lazarová, Roman Hofbauer, Eva Garajová, Ján Garai, Terézia Chlebová, Marián Polák, Jaroslav Paška, Hubert Kraus, Miroslav Pacola, Anton Poliak, Ján Volný, Stanislav Líška, Melánia Kolláriková, Víťazoslav Moric, Miroslav Barna, Eva Zelenayová, Pavel Halabrín, Ján Fekete, Ľubomír Novotný, Vladimír Mikulka, Jaroslav Fidrik, Ladislav Lysák, František Švec, Michal Baránik, Arpád Tarnóczy, Vladimír Homola, Ľubomír Roman, Ján Smolec, Vlastimil Vicen, Ján Slota, Viliam Hornáček, Iveta Nováková, Alica Bieliková, Ladislav Polka, Igor Urban, Ján Ľupták, Anton Národa, Imrich Andrejčák, Miroslav Kočnár, Dušan Macuška a Milan Sečánsky." Samozrejme, kto by mal záujem sa ešte podpísať na túto výzvu, bude mu podpisový hárok daný k dispozícii. Tento dokument bude spolu s prekladom do maďarčiny zaslaný poslancom Národného zhromaždenia Maďarskej republiky priateľsky a v plnej dôvere, že maďarskí poslanci ho takto prijmú a vyjdú v ústrety vzájomným priateľským vzťahom. Ďakujem pekne za pozornosť.</seg>
            </u>
            <u xml:id="ParlaMint-SK_1996-06-19-t1m16.u1533" who="#JánĽupták.1946" ana="#chair">
               <seg xml:id="ParlaMint-SK_1996-06-19-t1m16.u1533.p1">Ďakujem. Ďalej vystúpi pán poslanec Sopko, ale s faktickou poznámkou sa prihlásil pán Duka-Zólyomi.</seg>
            </u>
            <u xml:id="ParlaMint-SK_1996-06-19-t1m16.u1534" who="#ÁrpádDuka-Zólyomi.1941" ana="#regular">
               <seg xml:id="ParlaMint-SK_1996-06-19-t1m16.u1534.p1">Ďakujem, pán predsedajúci. Pán predsedajúci, chcem rázne protestovať proti tomu, že ste povolili prečítať túto výzvu, nakoľko táto výzva nebola interpelácia. Pani poslankyňa Lazarová, vy ste si asi poplietli dva programové body, všeobecnú rozpravu a interpelácie. Neviem, ktorého ministra ste interpelovali touto výzvou. Ďakujem.</seg>
            </u>
            <u xml:id="ParlaMint-SK_1996-06-19-t1m16.u1535" who="#JánĽupták.1946" ana="#chair">
               <seg xml:id="ParlaMint-SK_1996-06-19-t1m16.u1535.p1">Nech sa páči, pani Lazarová.</seg>
            </u>
            <u xml:id="ParlaMint-SK_1996-06-19-t1m16.u1536" who="#ZoraLazarová.1938" ana="#regular">
               <seg xml:id="ParlaMint-SK_1996-06-19-t1m16.u1536.p1">Vážený pán poslanec, po prvé, týmto vystúpením dávam na vedomie pánu ministrovi zahraničných vecí, že poslanci vypracovali a podpísali výzvu pre poslancov maďarského parlamentu. A po druhé, vzhľadom na to, že táto výzva bude postúpená v priebehu niekoľkých dní Národnému zhromaždeniu Maďarskej republiky, bolo potrebné ju prečítať aj v parlamente Slovenskej republiky a oboznámiť s ňou všetkých poslancov. Ďakujem.</seg>
            </u>
            <u xml:id="ParlaMint-SK_1996-06-19-t1m16.u1537" who="#JánĽupták.1946" ana="#chair">
               <seg xml:id="ParlaMint-SK_1996-06-19-t1m16.u1537.p1">Ďakujem. Pán Fico.</seg>
            </u>
            <u xml:id="ParlaMint-SK_1996-06-19-t1m16.u1538" who="#RobertFico.1964" ana="#regular">
               <seg xml:id="ParlaMint-SK_1996-06-19-t1m16.u1538.p1">Pán predsedajúci, chcem len poprosiť to torzo poslancov, ktorí zostali v Národnej rade, aby sme mali navzájom k sebe úctu, prosím vás, neveďme tieto diskusie o interpeláciách alebo vyhláseniach. Umožnime, nech sa prečítajú interpelácie, ktoré sú pripravené, a potom prípadne diskutujme o problémoch, ktoré zostanú sporné. Ďakujem za pochopenie.</seg>
            </u>
            <kinesic type="applause">
               <desc>Potlesk.</desc>
            </kinesic>
            <u xml:id="ParlaMint-SK_1996-06-19-t1m16.u1539" who="#JánĽupták.1946" ana="#chair">
               <seg xml:id="ParlaMint-SK_1996-06-19-t1m16.u1539.p1">Ďakujem. Pán poslanec Duka-Zólyomi.</seg>
            </u>
            <u xml:id="ParlaMint-SK_1996-06-19-t1m16.u1540" who="#ÁrpádDuka-Zólyomi.1941" ana="#regular">
               <seg xml:id="ParlaMint-SK_1996-06-19-t1m16.u1540.p1">Ďakujem, pán predsedajúci. Áno, súhlasím, pán kolega, ak sú interpelácie, tak nech sú interpelácie. A tu ešte raz opakujem, opätovne sa vás pýtam, pani kolegyňa, ktorého ministra ste interpelovali, kde ste poukazovali na nejaké porušenia zákonov alebo nedodržiavanie zákonov. Ďakujem.</seg>
            </u>
            <u xml:id="ParlaMint-SK_1996-06-19-t1m16.u1541" who="#JánĽupták.1946" ana="#chair">
               <seg xml:id="ParlaMint-SK_1996-06-19-t1m16.u1541.p1">Dobre, ďakujem. Nech sa páči, pán Köteles.</seg>
            </u>
            <u xml:id="ParlaMint-SK_1996-06-19-t1m16.u1542" who="#LászlóKöteles.1957" ana="#regular">
               <seg xml:id="ParlaMint-SK_1996-06-19-t1m16.u1542.p1">S ľútosťou musím konštatovať, že vystúpenie pani Lazarovej bola krátkozraká hlúposť. Teraz vyhrocujeme zase vzťahy, chceme vyhrocovať zase vzťahy s Maďarskou republikou, pritom základné historické fakty nepoznajú ani tí, ktorí to podpísali. Keď chceme niečo vyriešiť, odporúčam okrúhly stôl, tu v Národnej rade po prvýkrát, aby sme to už nejako medzi nami riešili. Veď tu žije menšina, ktorá to prežila, naozaj prežila tie isté ťažkosti. A má na veci celkom iný pohľad.</seg>
            </u>
            <u xml:id="ParlaMint-SK_1996-06-19-t1m16.u1543" who="#JánĽupták.1946" ana="#chair">
               <seg xml:id="ParlaMint-SK_1996-06-19-t1m16.u1543.p1">Ďakujem. Pani Lazarová.</seg>
            </u>
            <u xml:id="ParlaMint-SK_1996-06-19-t1m16.u1544" who="#ZoraLazarová.1938" ana="#regular">
               <seg xml:id="ParlaMint-SK_1996-06-19-t1m16.u1544.p1">Samozrejme, že nechcem rozširovať diskusiu na túto tému, len by som rada povedala pánu poslancovi Kötelesovi, že dostávame od občanov listy, v ktorých sa obracajú na poslancov Národnej rady Slovenskej republiky so žiadosťou, aby iniciovali ospravedlnenie sa Maďarska za agresiu a maďarský okupačný režim na južnom Slovensku v rokoch 1938-1945. Doteraz nebola taká vhodná historická príležitosť na tento priateľský akt, ako práve po podpísaní slovensko-maďarskej základnej zmluvy. Naozaj som prekvapená vašou reakciou. V záujme by malo byť, aby sa pomery na južnom Slovensku normalizovali, upravili, takže nechápem, prečo sa proti tomu tak búrite. Veď už všetky národy a štáty, ktoré sa počas druhej svetovej vojny dopustili agresie a genocídy, sa už dávno svojim obetiam ospravedlnili. Nevidím preto dôvod, prečo by sa práve Maďarská republika nemala ospravedlniť. Totiž ona sa má za čo ospravedlniť. Ďakujem za pozornosť, už k tomuto bodu nebudem diskutovať.</seg>
            </u>
            <u xml:id="ParlaMint-SK_1996-06-19-t1m16.u1545" who="#JánĽupták.1946" ana="#chair">
               <seg xml:id="ParlaMint-SK_1996-06-19-t1m16.u1545.p1">Ďakujem. Pán Hofbauer.</seg>
            </u>
            <u xml:id="ParlaMint-SK_1996-06-19-t1m16.u1546" who="#RomanHofbauer.1940" ana="#regular">
               <seg xml:id="ParlaMint-SK_1996-06-19-t1m16.u1546.p1">Ďakujem, pán predsedajúci. Domnievam sa, že tá poznámka pána poslanca Fica bola úplne vecná a rozumná a mali by sme sa venovať tej problematike, ktorá tu je, a nie rekriminovať to, čo tu odznelo. Pripomeniem obdobie Národnej rady roku 1990-1992, keď slobodne zvolená Slovenská národná rada považovala si za svoje morálne právo a svoju morálnu povinnosť ospravedlniť sa za všetky kroky neprávosti za minulé obdobie. A to sme spravili. A spravili sme to s dobrým vedomím. Takže čudujem sa týmto hlasom. Kolegovia poslanci, pokiaľ máte iné názory, tým sa nechtiac vlastne prihlasujete k tomu obdobiu, ktoré je poľutovaniahodné pre maďarský národ aj pre slovenský národ. Pre oba národy tam nebolo ani víťazov ani porazených.</seg>
            </u>
            <u xml:id="ParlaMint-SK_1996-06-19-t1m16.u1547" who="#JánĽupták.1946" ana="#chair">
               <seg xml:id="ParlaMint-SK_1996-06-19-t1m16.u1547.p1">Ďakujem. Pán Köteles.</seg>
            </u>
            <u xml:id="ParlaMint-SK_1996-06-19-t1m16.u1548" who="#LászlóKöteles.1957" ana="#regular">
               <seg xml:id="ParlaMint-SK_1996-06-19-t1m16.u1548.p1">Ďakujem, pán predsedajúci. Pán Hofbauer, súhlasím s vami, len takú maličkosť. Národná rada, Slovenská národná rada sa ospravedlnila Nemcom, Židom. Maďarom nie. Tú otázku sme nechali otvorenú, žiaľ. A pre pani predsedníčku Lazarovú. Žiaľ, nepozná základné historické fakty. Sú to naozaj také nehistorické veci, že celé, čo prečítala, môžem považovať jedine za diletantský pamflet. Prosím tých, ktorí to podpísali, aby ten spis zobrali späť. Nemá to zmysel. Keď chcete, hocikedy sme ochotní o tom otvorene rokovať. A neposielať také listy do susedného štátu.</seg>
            </u>
            <u xml:id="ParlaMint-SK_1996-06-19-t1m16.u1549" who="#JánĽupták.1946" ana="#chair">
               <seg xml:id="ParlaMint-SK_1996-06-19-t1m16.u1549.p1">Ďakujem. Pán Hofbauer.</seg>
            </u>
            <u xml:id="ParlaMint-SK_1996-06-19-t1m16.u1550" who="#RomanHofbauer.1940" ana="#regular">
               <seg xml:id="ParlaMint-SK_1996-06-19-t1m16.u1550.p1">Pán kolega poslanec Köteles, toto nie je nejaký folklór vypracovaný pani poslankyňou Lazarovou. Je to dokument, ktorý vypracovali odborníci a historici, a pod to sme sa podpísali - 45 poslancov tohto poslaneckého zboru, po starostlivom prečítaní, pod čo sa podpisujeme. Tak si myslím, že je bezpredmetné sa na túto tému ďalej baviť.</seg>
            </u>
            <u xml:id="ParlaMint-SK_1996-06-19-t1m16.u1551" who="#JánĽupták.1946" ana="#chair">
               <seg xml:id="ParlaMint-SK_1996-06-19-t1m16.u1551.p1">Nech sa páči, ešte pán poslanec, ale už, prosím vás...</seg>
            </u>
            <u xml:id="ParlaMint-SK_1996-06-19-t1m16.u1552" who="#LászlóKöteles.1957" ana="#regular">
               <seg xml:id="ParlaMint-SK_1996-06-19-t1m16.u1552.p1">Prosím vás, pán predseda, môžete mi konkretizovať tých historikov? Neverím, že by to nejaký historik podpísal a dal pod to svoje meno.</seg>
            </u>
            <u xml:id="ParlaMint-SK_1996-06-19-t1m16.u1553" who="#JánĽupták.1946" ana="#chair">
               <seg xml:id="ParlaMint-SK_1996-06-19-t1m16.u1553.p1">Nech sa páči, pán poslanec, môžete interpelovať.</seg>
            </u>
            <u xml:id="ParlaMint-SK_1996-06-19-t1m16.u1554" who="#ViliamSopko.1948" ana="#regular">
               <seg xml:id="ParlaMint-SK_1996-06-19-t1m16.u1554.p1">Vážený pán predsedajúci, vážení členovia vlády Slovenskej republiky, panie poslankyne, páni poslanci, na 15. schôdzi Národnej rady Slovenskej republiky vzniesla interpeláciu pani poslankyňa Sabolová na pána ministra Baca a na pána ministra Zlochu a vo svojom vystúpení veľmi kriticky poukázala na rozhodnutie vlády Slovenskej republiky, ktorá prevzala štátnu záruku za bankový úver pre štátny podnik Vodohospodárska výstavba Bratislava na financovanie vodného diela Gabčíkovo, vodného diela Žilina, ale hlavne vodnej nádrže Tichý Potok. Aj napriek tomu, že na výstavbu vodnej nádrže Tichý Potok mám celkom odlišný názor ako pani poslankyňa Sabolová a pán poslanec Javorský, súhlasím s nimi v dvoch veciach. V tom, že v konečnom dôsledku majú rozhodnúť odborníci a ich stanovisko má byť rozhodujúce a konečné, a tiež v tom, že treba prijať konkrétne, účinné krátkodobé aj dlhodobé opatrenia na zníženie strát z vodovodných systémov rekonštrukciou vodovodných sietí, a tak zlepšiť hospodárenie s vodou. Zároveň však chcem reagovať na ďalšie argumenty pani poslankyne Sabolovej a pána poslanca Javorského a súčasne vzniesť interpeláciu úplne opačnú, inú na pána ministra Baca s tým, aby táto významná vodohospodárska stavba sa čím skôr začala. Ako som spomínal, niektoré argumenty, ktoré tu odzneli, pokladám za nesprávne, účelovo vykonštruované, a dokonca niektoré sú nepravdivé. Dovolím si to tvrdiť preto, že som osobne navštívil obce Tichý Potok a Nižné Repáše, uskutočnil som exkurziu priehradok, ktorých výstavbu zabezpečovala mimovládna organizácia Ľudia a voda, a oboznámil som sa s najnovšími argumentmi vodohospodárov, ktorí rozhodli o vybudovaní vodárenskej nádrže Tichý Potok na hornom toku Torysy a ktorí ju pokladajú za dôležitú a nevyhnutnú pre vodovodnú sústavu východného Slovenska. Úprimne poviem, že ani po skúmaní nových informácií neviem, na základe akých faktov tu odzneli určité tvrdenia. V prvom rade to, že vláda Slovenskej republiky svojím rozhodnutím presadzuje záujmy veľkých firiem združovaných v betonárskej lobby na čele s pánom Binderom. Je to zvláštne tvrdenie. Veď história vodnej nádrže Tichý Potok bola už záležitosťou päťdesiatych rokov a v priebehu celého obdobia až doteraz bola vždy aktuálna. Prípravu stavby podporilo uznesenie vlády Slovenskej republiky číslo 283 zo 7. apríla 1992 o zmene koncepcie budovania vodného zdroja Veľká Domaša a následne, a to zdôrazňujem, o potrebe realizácie vodárenskej nádrže Tichý Potok. Ak sa nemýlim, bola to vláda vedená pánom Čarnogurským. Po ďalšie, pani poslankyňa rovnako tvrdí, že realizácia tohto vodohospodárskeho diela zničí niekoľko dedín v doline Tichý Potok, Vyšné Repáše, Nižné Repáše, Torysky a Oľšavica. Rovnako to nie je pravda. Podľa najnovších podkladov rozsah sanácií je minimalizovaný. Pôjde len o sanácie niekoľkých, prevažne hospodárskych objektov a v dôsledku výstavby nebudú zatopené priamo žiadne obytné objekty. Prečo potom strašíme a znepokojujeme tamojších ľudí nepravdivými informáciami o údajnom pomalom vysídľovaní obcí? Pravda je taká, že nepríde k žiadnemu vysídľovaniu. Ak pri detailnom návrhu hygienických opatrení v týchto obciach bude nevyhnutné niektoré hospodárske objekty asanovať, budú premiestnené len v rámci tej istej obce do lokality, ktorá priamo neohrozuje hygienické zabezpečenie kvality vody v toku tečúcom do nádrže. Pokiaľ ide o ekologické dosahy stavby, odznelo tu tvrdenie, ktoré sa odvoláva len na stanovisko miestnych aktivistov z mimovládnej organizácie Ľudia a voda v Košiciach. Pritom bolo tvrdené, že ani príslušné ministerstvo, ani vláda Slovenskej republiky sa vážnejšie nezaoberala inými alternatívami. Nie je to pravda. V rámci úlohy Environmentálne hodnotenie alternatív zabezpečovania pitnej vody pre Prešov a Košice sa riešilo aj posúdenie zámeru Vodohospodárske využitie povodia hornej Torysy. A do súhrnnej správy tejto úlohy boli zaradené aj výsledky z expertízneho posúdenia alternatívneho návrhu tvorby vodných zdrojov v oblasti Tichého Potoka na hornom toku Torysy. Tento návrh bol vypracovaný v júni roku 1994 spomínanou skupinou aktivistov z Košíc. Treba sa oboznámiť s výsledkami posúdenia tohto alternatívneho návrhu, ktorý stratil schopnosť na zaujímavom území konkurovať iným variantom, založeným na vytváraní operatívnych zásob vody vo vodných nádržiach. Veľmi jasne to analyzuje doktorka Mária Kozová, CSc., z Katedry krajinnej ekológie Prírodovedeckej fakulty Univerzity Komenského, ktorá vychádza z odborných posudkov 11 expertov. Myslím, že by to malo stačiť každému. Súčasná vláda Slovenskej republiky si zaslúži kritiku za mnohé rozhodnutia, aj za mnohé postupy, ale nie za všetky. Je veľmi zlé, ak ideme do extrému a za každú cenu z princípu kritizujeme všetko, aj to pozitívne. V prípade vodnej nádrže Tichý Potok naopak vysoko oceňujem dynamický postup vlády Slovenskej republiky a zainteresovaných rezortov. Som rád, že aj keď s oneskorením, dostáva sa výstavba tohto vodného diela do realizačnej fázy. Veď východoslovenský región je v zásobovaní obyvateľstva vodou z verejných vodovodov v rámci Slovenskej republiky podpriemerný. A výrazne zaostávajú predovšetkým okresy Košice-vidiek, Trebišov, Prešov a Michalovce. Príčinou tohto stavu bol nedostatok vody v regióne, nedostatok vyhovujúcich zdrojov vody a vysoký podiel ohrozovania kvality vody. Kríza, ktorú sme v okrese Prešov a v meste Košice prežili v rokoch 1986 a 1990, sa nesmie opakovať a musí byť výstrahou pre nás aj pre ďalšie generácie. Nezabudli sme na túto krízovú situáciu. Máme ju v pamäti a nedáme sa pomýliť v riešení základných a rozhodujúcich problémov a potrieb východného Slovenska. Rovnako chcem poukázať na to, že v mesiaci jún 1994 Národná rada Slovenskej republiky schválila koncepčný materiál s názvom Vodohospodárska politika, ktorý analyzuje súčasný neuspokojivý stav a stanovuje výhľadové ciele zásobovania obyvateľstva pitnou vodou z verejných vodovodov. Vo východoslovenskom regióne to predpokladá zvýšiť počet zásobovaných obyvateľov v roku 2015 na 87 až 90 %. Tuto poukazujem na to, že v zaostávajúcich okresoch, ako je napríklad Vranov, je to dnes len 41,6 %. Vodohospodárska politika Slovenskej republiky predpokladá zabezpečiť tieto prírastky v rámci vybudovaných vodovodných systémov. Potreba pitnej vody na tieto definované ciele je riešená v nadväznosti na bilanciu potreby a zdrojov pitnej vody. Táto súhrnná bilancia bola viackrát zverejnená a analyzovaná, napríklad pánom Ing. Imrichom Jasaňom z Výskumného ústavu vodného hospodárstva Bratislava, Ing. Jurajom Mantičom z Východoslovenských vodární a kanalizácií, ktorých pokladám za odborníkov. Skrátene uvediem len údaje za prešovský skupinový vodovod, ktorý zásobuje druhú najväčšiu mestskú aglomeráciu východoslovenského regiónu, to znamená územie povodia Torysy až po Prešov, kde žije takmer 106 000 obyvateľov a zásobovanie sa zabezpečuje z vlastných zdrojov pozemných vôd s náplavou hornej Torysy a z priameho odberu z Torysy v profile Tichý Potok. Záver je jednoznačný. Súčasnými kapacitami zdrojov vody po ich prehodnotení a vyradení časti kvalitatívne nevhodných zdrojov vznikne v tejto oblasti v roku 2000 deficit 180 sekundových litrov a v celej sústave deficit 260 sekundových litrov. Preto pre oblasť Prešova a Košíc treba vybudovať nový veľkokapacitný zdroj vody, ktorým je vodná nádrž Tichý Potok na Toryse a ktorý je vo vysokom štádiu prípravy. Preštudovať si treba veľmi dôkladne a vo všetkých súvislostiach súhrnnú bilanciu potrieb a zdrojov vody, pretože v zásobovaní obyvateľov pitnou vodou by sme nemali pripustiť žiadne riziká. Túto funkciu, čiže vybudovanie zásobného objemu s dostatočnou kapacitou a ovládateľnou zabezpečenosťou dodávok vody, má plniť práve veľkokapacitný zdroj vody v Tichom Potoku s akumuláciou vody z celého okolia. Toto sú závery odborníkov a nemali by sme ich spochybňovať. Okrem samostatného technickoekonomického návrhu riešenia objektov tohto vodného diela bolo spracovaných 20 doplňujúcich štúdií. Preto odporúčam každému, kto má pochybnosti o potrebe tejto stavby, oboznámiť sa lepšie so skúsenosťami aj s ťažkosťami súčasného odberu vody z Torysy. Možno zmenia svoj názor, pretože súčasný odberový objekt bol vybudovaný ako provizórny. Tento provizórny stav pretrváva už od roku 1982 a takáto prevádzka neprospieva spoľahlivosti ani efektívnosti odberu a je nevyhnutné nájsť definitívne riešenie v čo najkratšom čase. Informácie o tom veľmi radi poskytnú pracovníci povodia Bodrogu a Hornádu a hlavne pán Ing. Jaroslav Mráz. Ale ak nás zaujímajú názory a stanoviská odborníkov, treba si preštudovať aj stanovisko k využívaniu povrchových zdrojov východného Slovenska z katedry hospodárstva krajiny Stavebnej fakulty Slovenskej technickej univerzity, predovšetkým pána doc. Solgája a pána profesora Dzubáka. Som presvedčený, že vláda Slovenskej republiky a budúci investor stavby budú vo vzťahu k obyvateľom dotknutých obcí postupovať veľmi citlivo. Všetky nepriaznivé vplyvy sú spojené predovšetkým s vlastnou výstavbou vodohospodárskej nádrže a s dodržiavaním hygienických podmienok v pásmach hygienickej ochrany. Isteže, nedajú sa vylúčiť problémy súvisiace s dopravou a so stavebným ruchom v obciach. Ale investičná výstavba - okrem týchto problémov - prinesie do tohto regiónu aj pracovné príležitosti a som presvedčený, že aj finančné prostriedky na rozvoj dotknutých obcí. Preto ešte raz interpelujem pána ministra Baca, aby sa výstavba tohto diela urýchlila. Ďakujem za pozornosť.</seg>
            </u>
            <kinesic type="applause">
               <desc>Potlesk.</desc>
            </kinesic>
            <u xml:id="ParlaMint-SK_1996-06-19-t1m16.u1555" who="#JánĽupták.1946" ana="#chair">
               <seg xml:id="ParlaMint-SK_1996-06-19-t1m16.u1555.p1">Ďakujem pánu poslancovi. Nech sa páči, pán predseda.</seg>
            </u>
            <u xml:id="ParlaMint-SK_1996-06-19-t1m16.u1556" who="#IvanGašparovič.1941" ana="#regular">
               <seg xml:id="ParlaMint-SK_1996-06-19-t1m16.u1556.p1">Chcel by som len poprosiť pána poslanca Kötelesa... <vocal type="noise"><desc>Hlas podpredsedu Ľuptáka: Nie je tu, už odišiel.</desc></vocal> Nie je tu? Lebo hľadal pánov ministrov a vládu, a keď sa tak pozerám, tak je v rokovacej miestnosti viac ministrov ako poslancov. To tu ešte nebolo. Preto som sa prihlásil, aby to bolo v zázname z rokovania Národnej rady.</seg>
            </u>
            <u xml:id="ParlaMint-SK_1996-06-19-t1m16.u1557" who="#JánĽupták.1946" ana="#chair">
               <seg xml:id="ParlaMint-SK_1996-06-19-t1m16.u1557.p1">Nech sa páči, pán poslanec Fico.</seg>
            </u>
            <u xml:id="ParlaMint-SK_1996-06-19-t1m16.u1558" who="#RobertFico.1964" ana="#regular">
               <seg xml:id="ParlaMint-SK_1996-06-19-t1m16.u1558.p1">Vážené dámy a páni, vážení členovia vlády, orgány Odborového zväzu KOVO a výbor základnej organizácie Odborového zväzu KOVO pri ZŤS Dubnica nad Váhom podali 23. 5. 1996 na Úrad vlády Slovenskej republiky petíciu, v ktorej konštatujú, že tieto orgány neustále bez náležitého efektu upozorňujú orgány štátu na všetkých úrovniach na nepriaznivý hospodársky a ekonomický vývoj podniku dosahujúci hranicu únosnosti a smerujúci k ekonomického kolapsu. Dôsledky z nedostatočného <note>a to citujem zo samotnej petície</note> nekompetentného a nezodpovedného riešenia znášajú len zamestnanci, ktorých zostalo z pôvodných 12 773 v roku 1990 5 665. Hlboká kríza rovnajúca sa bankrotu ohrozuje nielen 2 135 zamestnancov, pre ktorých nie je práca, ale aj funkčné technologické minimum v počte 3 530 pracovníkov. Mzdy za odvedenú prácu sa stávajú stále nedobytnejšou pohľadávkou. V tejto situácii sa zdá výsmechom vymedzenie ZŤS Dubnica nad Váhom z hľadiska národnoštátnych záujmov medzi strategicky dôležité podniky. Zavádzajúce sú tiež Fondom národného majetku deklarované zásady ochraňovať strategické záujmy štátu najmä pri privatizácii významných podnikov v odvetví zbrojárstva, usmerňovať proces privatizácie, tak aby sa vytváralo konkurenčné prostredie smerujúce k ozdraveniu podnikov, a podporovať účasť zamestnancov podnikov na privatizácii. Vo svojej petícii žiadali spomínané orgány, aby sa v tejto mimoriadnej situácii spolu s tzv. novým manažmentom prijali mimoriadne opatrenia smerujúce k zachovaniu súčasného torza zamestnancov a k zabezpečeniu strategických záujmov štátu. Rovnako uvádzajú, že v prípade nedostatočných opatrení v intenciách vývoja od roku 1991 sa nebudú cítiť zodpovední za nedodržanie sociálneho zmieru a že využijú všetky formy a prostriedky odborárskeho boja na zachovanie práv prislúchajúcich im z Ústavy Slovenskej republiky, konkrétne z článku 35 ods. 3 ústavy - práva na prácu - a článku 36 písm. a) - práva na odmenu za vykonanú prácu, dostatočnú na to, aby bola umožnená dôstojná životná úroveň pracovníkom tohto podniku. Tento text petície bol prerokovaný a schválený radou Odborového zväzu KOVO v Bratislave 23. mája 1996, v ten istý deň bol tento text odovzdaný vláde a súčasne prešiel aj cez výbor základnej organizácie Odborového zväzu KOVO pri ZŤS Dubnica nad Váhom v Dubnici nad Váhom dňa 22. 5. 1996. Ako bolo zistené, 27. 6. to znamená 30 dní po lehote, ktorú stanovuje zákon, vláda Slovenskej republiky neodpovedala na petíciu zamestnancov podniku ZŤS Dubnica. Preto kladiem v tomto bode programu otázku na pána premiéra, či si vláda Slovenskej republiky, keďže zatiaľ nie sú o tom žiadne informácie, splnila svoju zákonnú povinnosť podľa zákona o petičnom práve, kde sa hovorí, že na petíciu je príslušný orgán povinný reagovať do 30 dní od doručenia. Ak to tak nie je, tak budeme musieť konštatovať, že vláda Slovenskej republiky porušila zákon o petičnom práve. Ďakujem, pán predsedajúci.</seg>
            </u>
            <u xml:id="ParlaMint-SK_1996-06-19-t1m16.u1559" who="#JánĽupták.1946" ana="#chair">
               <seg xml:id="ParlaMint-SK_1996-06-19-t1m16.u1559.p1">Ďakujem pánu poslancovi Ficovi. Pýtam sa, či chce ešte niekto z poslancov podať interpeláciu. <note>Nikto.</note> Keďže nie, pýtam sa členov vlády, či chcú odpovedať na interpelácie a otázky poslancov hneď. <note>Nie.</note> Chcem ich však zároveň požiadať, aby svoju odpoveď dali pánom poslancom aj v písomnej forme. Vážené panie poslankyne, vážení páni poslanci, vyhlasujem tento bod programu za skončený. Tým sme program 16. schôdze Národnej rady Slovenskej republiky, ako sme sa dnes dohodli, vyčerpali. Ďakujem vám za účasť a vyhlasujem 16. schôdzu za skončenú. Rokovanie schôdze skončené o 17.30 hodine.</seg>
            </u>
            <u xml:id="ParlaMint-SK_1996-06-19-t1m16.u1560" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u1560.p1">Dobre, ja som to povedal, ale ideme hlasovať, keďže si to pani poslankyňa praje. Budeme hlasovať o tom, že 24. júna 1996 by malo byť spoločné zasadnutie výborov pod gesciou ústavnoprávneho výboru. Prosím, prezentujme sa a hlasujme. <note type="narrative">Hlasovanie.</note> Prezentovalo sa 136 poslancov. Za návrh hlasovalo 58 poslancov. Proti návrhu hlasovalo 10 poslancov. Hlasovania sa zdržalo 67 poslancov. Nehlasoval 1 poslanec. Neprijali sme tento prvý návrh. Napriek tomu nič nebráni, pani poslankyňa, poslancom vášho klubu zúčastniť sa na rokovaní tohto výboru a dávať aj pozmeňujúce návrhy. To len na doplnenie. Druhý návrh pani poslankyne je taký, aby sa stiahol jeden z poslaneckých návrhov o rokovacom poriadku Národnej rady Slovenskej republiky. Dostal som od predkladateľov list, kde píšu o tomto postupe, ktorý máme zachovať, a úmyselne tam nenavrhli, podľa mňa, stiahnutie tohto návrhu rokovacieho poriadku. Myslím si, že nie je potrebné ho stiahnuť, pretože v rámci rozpravy sa povie, ktorý bude a prečo ten nie. Prosím, prezentujme sa a hlasujme o tomto návrhu pani poslankyne. <note type="narrative">Hlasovanie.</note> Prezentovalo sa 135 poslancov. Za návrh hlasovalo 41 poslancov. Proti návrhu hlasovalo 22 poslancov. Hlasovania sa zdržalo 71 poslancov. Nehlasoval 1 poslanec. Neprešiel ani tento návrh. Tretí návrh - to som povedal, ale dám o tom hlasovať, aby v rozprave mohol vystúpiť s návrhmi za každý klub jeden poslanec. Hovorili sme tam dokonca o časovom obmedzení, nepamätám si, aké bolo. Prosím, hlasujme. <note type="narrative">Hlasovanie.</note> Prezentovalo sa 137 poslancov. Za návrh hlasovalo 101 poslancov. Proti návrhu hlasovalo 5 poslancov. Hlasovania sa zdržalo 30 poslancov. Nehlasoval 1 poslanec. Tento návrh sme prijali. Ďalší návrh je, aby sa hlasovalo až nasledujúci deň po skončení rozpravy. Myslím si, že by to potom mali povedať predkladateľ a spravodajca, ale prosím, hlasujme, či to bude potrebné. <note type="narrative">Hlasovanie.</note> Prezentovalo sa 129 poslancov. Za návrh hlasovalo 44 poslancov. Proti návrhu hlasovalo 6 poslancov. Hlasovania sa zdržalo 78 poslancov. Nehlasoval 1 poslanec. Tento návrh sme neprijali. Ďalej vystúpil pán poslanec Fico a navrhuje, aby sme do programu zaradili parlamentnú tlač 425. Je to novelizácia zákona číslo 92/1991 Zb. o prevode majetku na iné osoby. Ide o veľkú privatizáciu. Prosím, prezentujme sa a hlasujme. <note type="narrative">Hlasovanie.</note> Prezentovalo sa 137 poslancov. Za návrh hlasovalo 76 poslancov. <kinesic type="applause"><desc>Potlesk.</desc></kinesic> Proti návrhu hlasoval 1 poslanec. Hlasovania sa zdržalo 58 poslancov. Nehlasovali 2 poslanci. Takže sme prijali tento bod ako nový bod programu tejto schôdze. Ďalej predkladá návrh pán poslanec Benčík, ktorý navrhuje, aby sme do programu zaradili tlač 316. Ide o novelu zákona číslo 92/1991 Zb. a zákona číslo 39/1993 Z. z. Je to zákon o Najvyššom kontrolnom úrade. Prosím, prezentujme sa a hlasujme. <note type="narrative">Hlasovanie.</note> Prezentovalo sa 138 poslancov. Za návrh hlasovalo 82 poslancov. <kinesic type="applause"><desc>Potlesk.</desc></kinesic> Proti návrhu hlasoval 1 poslanec. Hlasovania sa zdržalo 53 poslancov. Nehlasovali 2 poslanci. Tento návrh sme prijali. Ďalej vystúpil pán poslanec Kňažko. Navrhuje, aby sme zaradili na rokovanie tejto schôdze odvolanie členov Rady Slovenskej televízie. Navrhuje konkrétne tri mená, ja som ten návrh už odovzdal kancelárii, takže neviem, ktoré sú to, ale podľa návrhu, ktorý predložil. Prosím, prezentujme sa a hlasujme. <note type="narrative">Hlasovanie.</note> Prezentovalo sa 135 poslancov. Za návrh hlasovalo 65 poslancov. Proti návrhu hlasovalo 47 poslancov. Hlasovania sa zdržalo 22 poslancov. Nehlasoval 1 poslanec. Tento návrh sme neprijali. Ďalej vystúpil s návrhom pán podpredseda Ľupták. Žiada, aby sme do rokovania zaradili parlamentnú tlač 254, je to novela ústavy, a parlamentnú tlač 331. O tom by sme mali hlasovať osobitne. Čiže najskôr o prvom návrhu - tlač 254. Prosím, prezentujme sa a hlasujme. Je to novela ústavy. Inak, myslím si, že to je to isté, čo predložil aj pán poslanec Benčík. Nie? <note type="narrative">Hlasovanie.</note> Prezentovalo sa 131 poslancov. Za návrh hlasovalo 65 poslancov. Proti návrhu hlasovalo 32 poslancov. Hlasovania sa zdržalo 29 poslancov. Nehlasovalo 5 poslancov. Konštatujem, že tento návrh prešiel. <kinesic type="noise"><desc>Šum v sále.</desc></kinesic> Neprešiel o jeden hlas. Druhý návrh pána podpredsedu Ľuptáka - ide o tlač 331, robotnícke domy. Prosím, prezentujme sa a hlasujme. <note type="narrative">Hlasovanie.</note> Prezentovalo sa 132 poslancov. Za návrh hlasovalo 59 poslancov. Proti návrhu hlasovalo 26 poslancov. Hlasovania sa zdržalo 46 poslancov. Nehlasoval 1 poslanec. Ani tento návrh pána Ľuptáka sme neprijali. Vážené pani poslankyne, páni poslanci, teraz budeme hlasovať o programe ako celku. Prosím, aby sme sa prezentovali a hlasovali. <note type="narrative">Hlasovanie.</note> Prezentovalo sa 88 poslancov. Za návrh hlasovalo 79 poslancov. Proti návrhu nehlasoval nikto. Hlasovania sa zdržalo 8 poslancov. Nehlasoval 1 poslanec. Takže sme prijali tento program tak, ako sme si ho doplnili pozmeňujúcimi návrhmi. Dodatočne chcem len oznámiť, že som dostal ospravedlnenie na dnešnej schôdzi od pána poslanca Javorského, ktorý je chorý. Vážené pani poslankyne, vážení páni poslanci, pristúpime k p r v é m u bodu programu, ktorým je návrh skupiny poslancov Národnej rady Slovenskej republiky na vydanie zákona Národnej rady Slovenskej republiky, ktorým sa dopĺňa zákon 229/1991 Zb. o úprave vlastníckych vzťahov k pôde a inému poľnohospodárskemu majetku a zákon Slovenskej Národnej rady číslo 317/1992 Zb. o dani z nehnuteľností. Návrh zákona ste dostali ako tlač 317 a spoločnú správu ako tlač 317a. Za skupinu poslancov návrh zákona odôvodní pán poslanec Prokeš. Nech sa páči, pán poslanec.</seg>
            </u>
            <u xml:id="ParlaMint-SK_1996-06-19-t1m16.u1561" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u1561.p1">D r u h ý m bodom programu dnešnej schôdze bude návrh skupiny poslancov Národnej rady Slovenskej republiky na vydanie zákona Národnej rady Slovenskej republiky, ktorým sa mení zákon Národnej rady Slovenskej republiky číslo 289/1995 Z. z. o dani z pridanej hodnoty. Návrh zákona ste dostali ako tlač 384 a spoločnú správu ako tlač 384a. <kinesic type="noise"><desc>Šum v sále.</desc></kinesic> Prosím pokoj, páni poslanci. Za skupinu poslancov návrh zákona odôvodní pán poslanec Lysák. Prosím pána poslanca, aby sa ujal slova. <vocal type="noise"><desc>Nezrozumiteľné hlasy zo sály.</desc></vocal> Kto bol určený výborom? Tak nech sa páči, výborom bol určený pán profesor Baránik.</seg>
            </u>
            <u xml:id="ParlaMint-SK_1996-06-19-t1m16.u1562" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u1562.p1">Vážené pani poslankyne, páni poslanci, prosil by som o pokoj a prosím pánov poslancov, ktorí nedebatujú o rokovacích bodoch, aby rokovali vedľa. Rušíte všetkých ostatných poslancov, páni poslanci. Pristúpime k t r e t i e m u bodu programu, ktorým je návrh skupiny poslancov Národnej rady Slovenskej republiky na vydanie zákona Národnej rady Slovenskej republiky, ktorým sa mení zákon Národnej rady Slovenskej republiky číslo 270/1995 Z. z. o štátnom jazyku Slovenskej republiky. Návrh zákona ste dostali ako tlač číslo 390 a spoločnú správu výborov ako tlač 390a. Za skupinu poslancov návrh zákona odôvodní pán poslanec Roman Kováč. Nech sa páči, pán poslanec.</seg>
            </u>
            <u xml:id="ParlaMint-SK_1996-06-19-t1m16.u1563" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u1563.p1">Vážené pani poslankyne, vážení páni poslanci, budeme pokračovať v rokovaní prerušenej 16. schôdze s tým, že ako vám včera po dohode v politickom grémiu bolo oznámené, ak by sme do 10. hodiny neskončili program, ktorým začneme, prerušíme schôdzu a budeme pokračovať vráteným zákonom o nadáciách, ktorý príde uviesť pán prezident. Nemusím teda dávať prezentáciu, keďže začíname novým zákonom, len chcem oznámiť, že pani poslankyňa Lazarová bude hlasovať náhradnou kartou číslo 1. Má ešte niekto náhradnú kartu? Nie. Pristúpime k d v a n á s t e m u bodu programu nášho rokovania, ktorým je vládny návrh zákona Národnej rady Slovenskej republiky, ktorým sa mení a dopĺňa Zákonník práce a menia a dopĺňajú zákony v oblasti zamestnanosti. Vládny návrh zákona ste dostali ako tlač 415 a spoločnú správu výborov ako tlač 415a. Z poverenia vlády Slovenskej republiky zákon uvedie ministerka práce, sociálnych vecí a rodiny Slovenskej republiky pani Keltošová. Prosím, pani ministerka. Ministerka práce, sociálnych vecí a rodiny SR O. Keltošová: Vážený pán predseda, vážené pani poslankyne, vážení páni poslanci, vládny návrh zákona Národnej rady Slovenskej republiky, ktorým sa mení a dopĺňa Zákonník práce a menia a dopĺňajú zákony v oblasti zamestnanosti, vláda Slovenskej republiky schválila uznesením číslo 331 zo dňa 7. 5. 1996. Účelom vládneho návrhu zákona Národnej rady Slovenskej republiky je širšie uplatniť princíp zmluvnej autonómie účastníkov pracovnoprávnych vzťahov, zjednotenie pracovnoprávnej úpravy všetkých zamestnávateľských subjektov vrátane občanov, ktorí súkromne podnikajú, čím sa odstraňuje doterajšia dvojkoľajnosť v úprave pracovnoprávnych vzťahov a ustanovujú sa rovnaké podmienky pre účastníkov pracovnoprávnych vzťahov bez ohľadu na to, či na strane zamestnávateľa ide o fyzickú alebo právnickú osobu. Ďalej ide o prehĺbenie sociálno-právnej ochrany zamestnanca v pracovnom pomere, ktorá sa premieta najmä: 1. v zúžení okruhu vymenúvaných funkcií, a tým v posilnení princípu zmluvnosti pri založení pracovného pomeru; 2. v ustanovení nového dôvodu na okamžité zrušenie pracovného pomeru na strane zamestnanca; 3. v ustanovení nového inštitútu hromadného prepúšťania a v ustanovení povinností zamestnávateľa pri uvoľnení väčšieho počtu zamestnancov vo vzťahu k odborovému orgánu ako územnému orgánu práce; 4. v otázke prechodu práv a povinností z pracovnoprávnych vzťahov, ku ktorému môže dôjsť len zo zákona. Rozširuje sa tiež možnosť kolektívneho vyjednávania aj na ďalších zamestnávateľov s výnimkou rozpočtových organizácií alebo príspevkových organizácií, ktorých výdavky na mzdy a na ďalšie pracovnoprávne nároky sú zabezpečované z rozpočtu zriaďovateľa. Príslušné ustanovenie o dovolenke na zotavenie sa upravuje tak, že sa základná výmera dovolenky upravuje pre všetkých zamestnancov jednotne vo výmere 4 týždňov. Návrh zákona obsahuje aj právnu úpravu zabezpečovania a poskytovania rekondičných pobytov. Podľa doterajšej právnej úpravy § 251 Zákonníka práce má uspokojovať nároky zamestnancov zrušeného zamestnávateľa - pokiaľ ide o nároky na náhradu škody pri pracovnom úraze alebo chorobe z povolania, na uspokojovanie ktorých sa nevzťahuje zákonné poistenie alebo povinné zmluvné poistenie - štát. Predloženou úpravou sa navrhuje ustanoviť úrazovú poisťovňu - článok I bod 49 § 251c, ktorá bude za štát uspokojovať nároky zamestnancov zrušeného zamestnávateľa na náhradu škody pri pracovnom úraze alebo chorobe z povolania, ktoré neuspokojí likvidátor a na ktorých sa nevzťahuje zákonné alebo povinné zmluvné poistenie. Aj keď v tomto prípade nejde o plnenie z poistného vzťahu, navrhuje sa zákonom ustanoviť subjekt na uspokojovanie nárokov vzniknutých z titulu pracovných úrazov a chorôb z povolania - Slovenskú poisťovňu, akciovú spoločnosť. Zákonom číslo 275/1993 Z. z., ktorým sa mení Zákonník práce, bola Slovenská poisťovňa, akciová spoločnosť, ustanovená na plnenie úloh v oblasti zákonného poistenia, zodpovednosti zamestnávateľa za škodu pri pracovnom úraze alebo chorobe z povolania do zriadenia úrazovej poisťovne. S ohľadom na účelnosť a hospodárnosť sa navrhuje, aby aj nároky zamestnancov zrušeného zamestnávateľa, ktoré vznikli pred zavedením zákonného a povinného zmluvného poistenia, ktoré má povinnosť uspokojovať štát, na prechodný čas, do zriadenia úrazovej poisťovne, uspokojovala Slovenská poisťovňa, akciová spoločnosť. Nevyhnutným predpokladom na uspokojovanie nárokov zamestnancov na náhradu škody je zabezpečenie finančných zdrojov, čo sa navrhuje v článku IV v závislosti od spôsobu zrušenia jednotlivých zamestnávateľských subjektov a od ich zakladateľa. V oblasti zamestnanosti v záujme zabezpečenia primeranej kvality sprostredkovateľskej činnosti vykonávanej právnickými osobami a fyzickými osobami za úhradu a v záujme ochrany občana, ktorý sa o tieto služby uchádza, sa navrhuje v zákone o zamestnanosti, aby sprostredkovanie zamestnania za úhradu mohla vykonávať iba osoba, ktorá spĺňa podmienku bezúhonnosti a podmienku úplného stredného vzdelania. V tejto súvislosti sa dopĺňa splnomocňovacie ustanovenie pre ministerstvo práce, sociálnych vecí a rodiny, aby všeobecne záväzným právnym predpisom ustanovilo maximálne úhrady za sprostredkovanie zamestnania za úhradu. Ďakujem za pozornosť.</seg>
            </u>
            <kinesic type="applause">
               <desc>Potlesk.</desc>
            </kinesic>
            <u xml:id="ParlaMint-SK_1996-06-19-t1m16.u1564" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u1564.p1">Ďakujem pekne. Vážené pani poslankyne, páni poslanci, ako som oznámil, podľa dohody v politickom grémiu a na žiadosť prezidenta republiky na dnešnom rokovaní uvedie pán prezident vrátenú novelu zákona o nadáciách. Zatiaľ je prestávka, ale prosím, aby ste neodchádzali, ak nemusíte. Zistíme, či je pán prezident už tu. <note>Po krátkej prestávke.</note> <kinesic type="applause"><desc>Potlesk pri príchode prezidenta republiky.</desc></kinesic> Pani poslankyne, páni poslanci, ď a l š í m bodom nášho rokovania je zákon Národnej rady Slovenskej republiky z 22. mája 1996 o nadáciách vrátený prezidentom Slovenskej republiky na opätovné prerokovanie Národnou radou Slovenskej republiky. Pán prezident sa zúčastní na rokovaní osobne a bude predkladať tento zákon. Materiál ste dostali ako tlač 429. Jeho súčasťou je rozhodnutie prezidenta Slovenskej republiky z 5. júna 1996 o vrátení zákona tak, ako je schválený zákon z 22. mája 1996. Spoločnú správu ste dostali ako tlač 429a. Prosím pána prezidenta Michala Kováča, aby vrátenie zákona uviedol a odôvodnil.</seg>
            </u>
            <u xml:id="ParlaMint-SK_1996-06-19-t1m16.u1565" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u1565.p1">Pristúpime k t r i n á s t e m u bodu programu, ktorým je návrh na vyslovenie súhlasu Národnej rady Slovenskej republiky s Dohodou o voľnom obchode medzi Slovenskou republikou a Bulharskou republikou. Dostali ste to ako tlač 344 a spoločnú správu výborov ako tlač 344a. Z poverenia vlády Slovenskej republiky návrh uvedie minister hospodárstva pán Ducký. Pán minister, nech sa páči.</seg>
            </u>
            <u xml:id="ParlaMint-SK_1996-06-19-t1m16.u1566" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u1566.p1">Pani poslankyne, páni poslanci, budeme pokračovať prerokúvaním s i e d m e h o bodu programu, ako sme si určili pri schvaľovaní schôdze, a to sú Základné ciele a zásady národnej bezpečnosti Slovenskej republiky. Materiál máte ako tlač 424 a spoločnú správu ako tlač 424a, ktorej súčasťou je aj návrh uznesenia Národnej rady. Opäť prosím pána ministra Siteka, ktorý je poverený vládou Slovenskej republiky, aby materiál uviedol.</seg>
            </u>
            <note type="narrative">Hlasovanie.</note>
            <u xml:id="ParlaMint-SK_1996-06-19-t1m16.u1567" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u1567.p1">Prezentovalo sa 127 poslancov. Za návrh hlasovalo 93 poslancov. Proti návrhu hlasovalo 8 poslancov. Hlasovania sa zdržalo 24 poslancov. Nehlasovali 2 poslanci. Konštatujem, že sme toto uznesenie prijali. Ďakujem, pán spoločný spravodajca, aj vám, pani poslankyne, páni poslanci. Teraz budeme rokovať o pôvodnom d e v i a t o m bode programu, ktorým je návrh na vyslanie príslušníkov Armády Slovenskej republiky na spoločné vojenské cvičenia GUARDEX 015-96, GUARDEX 016-96 a ostré bojové streľby mimo územia Slovenskej republiky. Návrh vlády ste dostali ako tlač 433 a správu o výsledku prerokovania návrhu vo výboroch ako tlač 433a, v ktorej je aj návrh uznesenia Národnej rady. Prosím pána ministra obrany Slovenskej republiky, aby návrh uviedol.</seg>
            </u>
            <u xml:id="ParlaMint-SK_1996-06-19-t1m16.u1568" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u1568.p1">Vážené pani poslankyne, páni poslanci, po hodine a pol prestávky budeme pokračovať v rokovaní. Pri schvaľovaní programu 16. schôdze Národnej rady Slovenskej republiky sme rozhodli, že sa na program dnešného rokovacieho dňa zaradia body 39 až 42. Všetky body sme prakticky už prerokúvali v inom poradí. Pristúpime k t r i d s i a t e m u d e v i a t e m u bodu programu, ktorým je návrh na rozšírenie členov Osobitného kontrolného orgánu na kontrolu činnosti Slovenskej informačnej služby a na voľbu ďalších členov tohto orgánu. Kým pristúpime k rokovaniu o tomto bode, s procedurálnou poznámkou vystúpi pán poslanec Fico.</seg>
            </u>
            <u xml:id="ParlaMint-SK_1996-06-19-t1m16.u1569" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u1569.p1">Ďakujem pekne, pani poslankyňa. Budeme postupovať podľa volebného poriadku. Volebný poriadok hovorí, že pred konaním nového kola volieb predsedajúci schôdzu preruší. Počas prerušenia sa uskutočnia schôdze poslaneckých klubov, poslanci môžu navrhnúť iného, čiže za každý poslanecký klub poslanci môžu navrhnúť nových kandidátov. To znamená, že budem čakať na návrhy kandidátov. Podľa schváleného bodu programu teraz budeme pokračovať t r i d s i a t y m t r e t í m bodom, a to je návrh skupiny poslancov Národnej rady Slovenskej republiky na vydanie zákona Národnej rady Slovenskej republiky, ktorým sa mení s dopĺňa zákon Národnej rady Slovenskej republiky číslo 192/1995 Z. z. o zabezpečení záujmov štátu pri privatizácii strategicky dôležitých štátnych podnikov a akciových spoločností. Návrh zákona ste dostali ako tlač 335, správu o výsledku prerokovania návrhu vo výboroch Národnej rady ako tlač 335a. Za skupinu poslancov návrh zákona odôvodní pani poslankyňa Brigita Schmögnerová. Pán poslanec Maxon, je to procedurálny návrh? Nech sa páči.</seg>
            </u>
            <u xml:id="ParlaMint-SK_1996-06-19-t1m16.u1570" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u1570.p1">Vážené pani poslankyne, páni poslanci, budeme pokračovať j e d e n á s t y m bodom schváleného programu, úmyselne hovorím schváleného, lebo teraz je to iné poradie, ktorým je vládny návrh zákona Národnej rady Slovenskej republiky o ochrane pred zneužívaním alkoholických nápojov a o zriaďovaní a prevádzke protialkoholických záchytných izieb. Vládny návrh zákona ste dostali ako tlač 418 a spoločnú správu z výborov ako tlač 418a. Z poverenia vlády Slovenskej republiky návrh odôvodní minister zdravotníctva Slovenskej republiky pán Javorský. Pani poslankyňa Schmögnerová, máte procedurálny návrh?</seg>
            </u>
            <u xml:id="ParlaMint-SK_1996-06-19-t1m16.u1571" who="#IvanGašparovič.1941" ana="#chair">
               <seg xml:id="ParlaMint-SK_1996-06-19-t1m16.u1571.p1">Návrh pani spoločnej spravodajkyne znie - zákon ako celok prijať. <note type="narrative">Hlasovanie.</note> Prezentovalo sa 111 poslancov. Za návrh hlasovalo 79 poslancov. Proti návrhu hlasovalo 11 poslancov. Hlasovania sa zdržalo 19 poslancov. Nehlasovali 2 poslanci. Konštatujem, že sme schválili vládny návrh zákona Národnej rady Slovenskej republiky o ochrane pred zneužívaním alkoholických nápojov, o zriaďovaní a prevádzke protialkoholických záchytných izieb. Ďakujem pekne, pani spoločná spravodajkyňa, aj vám, páni poslanci. <kinesic type="applause"><desc>Potlesk.</desc></kinesic> Keďže sme body 12 a 13 schváleného programu už prerokovali, pristúpime k š t r n á s t e m u bodu programu, ktorým je vládny návrh zákona Národnej rady Slovenskej republiky o reklame. Vládny návrh zákona ste dostali ako tlač 414 a spoločnú správu výborov ako tlač 414a. Z poverenia vlády Slovenskej republiky návrh zákona odôvodní minister hospodárstva Slovenskej republiky pán Ducký. Pán minister, nech sa páči.</seg>
            </u>
            <u xml:id="ParlaMint-SK_1996-06-19-t1m16.u1572" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1572.p1">Vážené kolegyne a kolegovia, s ohľadom na túto skutočnosť budeme pokračovať v ďalších bodoch nášho programu. Pokračujeme p ä t n á s t y m bodom, ktorým je vládny návrh zákona Národnej rady Slovenskej republiky o rozhodcovskom konaní. Vládny návrh zákona ste dostali ako tlač číslo 428 a spoločnú správu výborov ako tlač číslo 428a. Z poverenia vlády Slovenskej republiky návrh zákona odôvodní minister spravodlivosti Slovenskej republiky pán Jozef Liščák. Prosím pána ministra, aby sa ujal slova. Nech sa páči.</seg>
            </u>
            <u xml:id="ParlaMint-SK_1996-06-19-t1m16.u1573" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1573.p1">Ďakujem pekne. V súlade s ustanovením § 26 ods. 1 zákona o rokovacom poriadku budeme hlasovať o vládnom návrhu zákona ako celku v znení schválenej zmeny. Pán spoločný spravodajca odporúča tento návrh prijať. <note type="narrative">Hlasovanie.</note> Prezentovalo sa 97 poslancov. Za návrh hlasovalo 97 poslancov. <kinesic type="applause"><desc>Potlesk.</desc></kinesic> Proti návrhu nehlasoval nikto. Hlasovania sa nezdržal nikto. Gratulujem a ďakujem pánu spoločnému spravodajcovi i pánu ministrovi. Vážené kolegyne a kolegovia, je tu teraz návrh, aby sme ešte využili zvyšný čas a aby sme odhlasovali sudcov. <vocal type="noise"><desc>Ruch v miestnosti.</desc></vocal> Je to 5 minút. Prosím vás, majte pre to pochopenie. Ďakujem. Pokračujeme teraz š e s t n á s t y m bodom programu, ktorým je návrh na voľbu sudcov Slovenskej republiky. Návrh ste dostali ako tlač číslo 436, v ktorej máte predložený aj návrh uznesenia Národnej rady. Z poverenia vlády Slovenskej republiky návrh odôvodní minister spravodlivosti Slovenskej republiky pán Jozef Liščák. Prosím pána ministra, aby sa ujal slova.</seg>
            </u>
            <u xml:id="ParlaMint-SK_1996-06-19-t1m16.u1574" who="#MariánAndel.1950" ana="#chair">
               <seg xml:id="ParlaMint-SK_1996-06-19-t1m16.u1574.p1">Dámy a páni, š i e s t y m bodom podľa upraveného programu nášho rokovania je vládny návrh zákona Národnej rady Slovenskej republiky, ktorým sa mení a dopĺňa zákon Slovenskej národnej rady číslo 194/1990 Zb. o lotériách a iných podobných hrách v znení zákona Slovenskej národnej rady číslo 68/1992 Zb. a zákona Národnej rady Slovenskej republiky číslo 249/1994 Z. z. a ktorým sa mení zákon Národnej rady Slovenskej republiky číslo 145/1995 Z. z. o správnych poplatkoch. Vládny návrh zákona ste dostali ako tlač číslo 407 a spoločnú správu výborov ako tlač číslo 407a. Z poverenia vlády Slovenskej republiky návrh zákona odôvodní podpredseda vlády a minister financií Slovenskej republiky pán Sergej Kozlík. Prosím pána podpredsedu vlády, aby sa ujal slova.</seg>
            </u>
            <u xml:id="ParlaMint-SK_1996-06-19-t1m16.u1575" who="#MariánAndel.1950" ana="#chair">
               <seg xml:id="ParlaMint-SK_1996-06-19-t1m16.u1575.p1">Ďakujem pánu kolegovi Bajanovi, ktorý je technicky zdatný človek, ale myslím si, že túto problematiku by mali vysvetliť najmä pracovníci pri počítačoch. Dámy a páni, prosím, upokojme sa, budeme pokračovať ďalej. Ď a l š í m bodom nášho programu je návrh na vyslovenie súhlasu Národnej rady Slovenskej republiky s Protokolom doplňujúcim Zmluvu medzi Československou socialistickou republikou a Holandským kráľovstvom o zamedzení dvojakého zdanenia a zabránení daňovému úniku v odbore daní z príjmu a z majetku. Návrh vlády ste dostali ako tlač číslo 388 a spoločnú správu výborov ako tlač číslo 388a. Z poverenia vlády Slovenskej republiky návrh uvedie podpredseda vlády Slovenskej republiky a minister financií Slovenskej republiky pán Sergej Kozlík. Prosím pána podpredsedu vlády, aby sa ujal slova, a vás žiadam, aby ste boli trošku tichšie.</seg>
            </u>
            <u xml:id="ParlaMint-SK_1996-06-19-t1m16.u1576" who="#MariánAndel.1950" ana="#chair">
               <seg xml:id="ParlaMint-SK_1996-06-19-t1m16.u1576.p1">Dámy a páni, prezentujme sa, prosím, a zároveň hlasujme. Pani spoločná spravodajkyňa odporúča uznesenie k tomuto bodu programu prijať. <kinesic type="ringing"><desc>Gong.</desc></kinesic> <note type="narrative">Hlasovanie.</note> Napriek tomu, že disciplína v tejto rokovacej miestnosti je pomerne nízka, prezentovalo sa 77 poslancov, za návrh hlasovalo 77 poslancov. Pani kolegyňa, ďakujem za spoluprácu. Konštatujem, že navrhované uznesenie Národná rada Slovenskej republiky schválila. Ď a l š í m bodom programu je návrh na vyslovenie súhlasu s Dohodou medzi vládou Slovenskej republiky a vládou Chorvátskej republiky o podpore a vzájomnej ochrane investícií. Návrh vlády ste dostali ako tlač číslo 417 a spoločnú správu výborov ako tlač číslo 417a. Z poverenia vlády Slovenskej republiky návrh uvedie opäť podpredseda vlády a minister financií Slovenskej republiky pán Sergej Kozlík. Prosím pána podpredsedu vlády, aby sa ujal slova, a vás prosím, keď bude rozprávať pán podpredseda vlády, aby ste zachovali dôstojnosť.</seg>
            </u>
            <u xml:id="ParlaMint-SK_1996-06-19-t1m16.u1577" who="#MariánAndel.1950" ana="#chair">
               <seg xml:id="ParlaMint-SK_1996-06-19-t1m16.u1577.p1">Ďakujem, pán kolega. Dámy a páni, budeme hlasovať o návrhu uznesenia, ktorým Národná rada Slovenskej republiky vyslovuje súhlas s Dohodou medzi vládou Slovenskej republiky a vládou Chorvátskej republiky o podpore a vzájomnej ochrane investícií. Prosím, prezentujme sa a zároveň hlasujme. Pán spoločný spravodajca odporúča tento návrh prijať. <note type="narrative">Hlasovanie.</note> Prezentovalo sa 94 poslancov. Za návrh hlasovalo 94 poslancov. Konštatujem, že za návrh uznesenia sme hlasovali jednomyseľne, návrh uznesenia sme schválili. Pristúpime k ď a l š i e m u bodu programu, ktorým je návrh na vyslovenie súhlasu Národnej rady Slovenskej republiky so Zmluvou medzi Slovenskou republikou a Chorvátskou republikou o zamedzení dvojakého zdanenia v odbore daní z príjmov a z majetku. Návrh ste dostali ako tlač číslo 413 a spoločnú správu výborov ako tlač číslo 413a. Z poverenia vlády Slovenskej republiky návrh uvedie podpredseda vlády a minister financií Slovenskej republiky pán Sergej Kozlík. Prosím pána podpredsedu vlády, aby sa ujal slova.</seg>
            </u>
            <u xml:id="ParlaMint-SK_1996-06-19-t1m16.u1578" who="#MariánAndel.1950" ana="#chair">
               <seg xml:id="ParlaMint-SK_1996-06-19-t1m16.u1578.p1">Pristúpime k hlasovaniu a budeme hlasovať o návrhu uznesenia, ktorým Národná rada Slovenskej republiky podľa článku 86 písm. e) Ústavy Slovenskej republiky vyslovuje súhlas so Zmluvou medzi Slovenskou republikou a Chorvátskou republikou o zamedzení dvojakého zdanenia v odbore daní z príjmov a z majetku. Pani spoločná spravodajkyňa odporúča tento návrh prijať. Prosím, prezentujme sa a zároveň hlasujme. <note type="narrative">Hlasovanie.</note> Prezentovalo sa 90 poslancov. Za návrh hlasovalo 90 poslancov. Konštatujem, že sme navrhované uznesenie schválili jednomyseľne. Pani kolegyňa, ďakujem za spoluprácu. N a s l e d u j ú c i m bodom nášho programu je návrh na vyslovenie súhlasu s Dohodou medzi vládou Slovenskej republiky a Zväzovou vládou Zväzovej republiky Juhoslávie o podpore a vzájomnej ochrane investícií. Vládny návrh ste dostali ako tlač číslo 416 a spoločnú správu výborov ako tlač číslo 416a. Z poverenia vlády Slovenskej republiky návrh uvedie podpredseda vlády a minister financií Slovenskej republiky pán Sergej Kozlík. Prosím pána podpredsedu vlády, aby sa ujal slova.</seg>
            </u>
            <u xml:id="ParlaMint-SK_1996-06-19-t1m16.u1579" who="#MariánAndel.1950" ana="#chair">
               <seg xml:id="ParlaMint-SK_1996-06-19-t1m16.u1579.p1">Ďakujem veľmi pekne. Dámy a páni, pristúpime k hlasovaniu. Budeme hlasovať o návrhu uznesenia, ktorým Národná rada Slovenskej republiky vyslovuje súhlas s Dohodou medzi vládou Slovenskej republiky a Zväzovou vládou Zväzovej republiky Juhoslávie o podpore a vzájomnej ochrane investícií. Prosím, prezentujme sa a zároveň hlasujme. Pán spoločný spravodajca odporúča tento návrh uznesenia prijať. <note type="narrative">Hlasovanie.</note> Prezentovalo sa 98 poslancov. Za návrh hlasovalo 97 poslancov. Proti návrhu nehlasoval nikto. Nehlasoval 1 poslanec. Konštatujem, že sme navrhované uznesenie schválili. Ďakujem, pán kolega, za spoluprácu. Ď a l š í m bodom nášho programu je návrh Štátneho záverečného účtu Slovenskej republiky za rok 1995. Návrh vlády ste dostali ako tlač číslo 404 a spoločnú správu výborov ako tlač číslo 404a. Súčasťou spoločnej správy je aj návrh uznesenia Národnej rady Slovenskej republiky. Podľa § 5 ods. 1 zákona Národnej rady Slovenskej republiky číslo 39/1993 Z. z. o Najvyššom kontrolnom úrade Slovenskej republiky Najvyšší kontrolný úrad vypracúva stanovisko k návrhu štátneho záverečného účtu Slovenskej republiky a predkladá ho Národnej rade. Stanovisko Najvyššieho kontrolného úradu máte rozdané ako tlač číslo 422. Z poverenia vlády Slovenskej republiky návrh štátneho záverečného účtu uvedie podpredseda vlády Slovenskej republiky a minister financií pán Sergej Kozlík. Prosím pána podpredsedu vlády, aby sa ujal slova. A vás, priatelia, skutočne žiadam, aby ste boli tichšie. Ruší to naše rokovanie.</seg>
            </u>
            <u xml:id="ParlaMint-SK_1996-06-19-t1m16.u1580" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1580.p1">Vážené kolegyne a kolegovia, prosím, zaujmite svoje miesta v zasadacej miestnosti, budeme pokračovať v rokovaní 16. schôdze Národnej rady Slovenskej republiky. Vážené panie poslankyne, vážení páni poslanci, na dnešnom rokovaní 16. schôdze Národnej rady Slovenskej republiky vítam prezidenta Slovenskej republiky. Pán prezident sa zúčastní na rokovaní o n a s l e d o v n o m bode programu, ktorým je zákon Národnej rady Slovenskej republiky z 22. marca 1996 o územnom a správnom usporiadaní Slovenskej republiky vrátený prezidentom Slovenskej republiky na opätovné prerokovanie Národnou radou Slovenskej republiky. Materiál ste dostali ako tlač číslo 396. Jeho súčasťou je rozhodnutie prezidenta republiky z 9. apríla 1996 o vrátení zákona, ako aj schválený zákon z 22. marca 1996. Spoločnú správu výborov máte ako tlač 396a. Prosím prezidenta republiky pána Michala Kováča, aby vrátenie zákona odôvodnil. Nech sa páči.</seg>
            </u>
            <u xml:id="ParlaMint-SK_1996-06-19-t1m16.u1581" who="#AugustínMariánHúska.1929" ana="#chair">
               <seg xml:id="ParlaMint-SK_1996-06-19-t1m16.u1581.p1">Vážené panie poslankyne, vážení páni poslanci, dokončíme rokovanie o bode návrh Štátneho záverečného účtu Slovenskej republiky za rok 1995, ktorý sme včera prerušili vzhľadom na to, že Národná rada nebola uznášaniaschopná. Preto teraz pristúpime k hlasovaniu o návrhu uznesenia ako celku k tomuto bodu programu. Predseda Výboru Národnej rady pre financie, rozpočet a menu poslanec Miroslav Maxon odporúča návrh uznesenia, ktoré je súčasťou spoločnej správy, schváliť v znení prijatých zmien a doplnkov. Prosím, prezentujme sa a vzápätí hlasujme. Pán predseda výboru návrh odporúča schváliť. <note type="narrative">Hlasovanie.</note> Prezentovalo sa 90 poslancov. Za návrh hlasovalo 79 poslancov. Proti návrhu nehlasoval nikto. Hlasovania sa zdržalo 11 poslancov. Konštatujem, že sme schválili uznesenie Národnej rady Slovenskej republiky k návrhu Štátneho záverečného účtu za rok 1995. <kinesic type="applause"><desc>Potlesk.</desc></kinesic> Budeme pokračovať ď a l š í m bodom programu, ktorým je vládny návrh zákona Národnej rady Slovenskej republiky o organizácii miestnej štátnej správy a o zmene a doplnení niektorých zákonov. Vládny návrh zákona ste dostali ako tlač číslo 427 a spoločnú správu výborov ako tlač číslo 427a. Z poverenia vlády Slovenskej republiky návrh zákona odôvodní minister vnútra Slovenskej republiky Ľudovít Hudek. Prosím pána ministra, aby sa ujal slova. Nech sa páči.</seg>
            </u>
            <u xml:id="ParlaMint-SK_1996-06-19-t1m16.u1582" who="#JánĽupták.1946" ana="#chair">
               <seg xml:id="ParlaMint-SK_1996-06-19-t1m16.u1582.p1">Ďakujem. V súlade s ustanovením § 26 ods. 1 zákona o rokovacom poriadku budeme hlasovať o vládnom návrhu zákona ako celku v znení schválených zmien. Pán spoločný spravodajca ho odporúča prijať. <note type="narrative">Hlasovanie.</note> Prezentovalo sa 94 poslancov. Za návrh hlasovalo 81 poslancov. Proti návrhu nehlasoval nikto. Hlasovania sa zdržalo 13 poslancov. Konštatujem, že sme schválili vládny návrh zákona Národnej rady Slovenskej republiky, ktorým sa mení zákon Slovenskej národnej rady číslo 83/1991 Zb. o pôsobnosti orgánov Slovenskej republiky pri zabezpečovaní politiky zamestnanosti v znení neskorších predpisov. Ďakujem pánu spoločnému spravodajcovi a pani ministerke. Vážené pani poslankyne, páni poslanci, pokračujeme d v a d s i a t y m b o d o m schváleného programu, ktorým je správa o plnení štátneho rozpočtu Slovenskej republiky za prvý štvrťrok 1996. Správu vlády ste dostali ako tlač 419 a spoločnú správu o výsledkoch jej prorokovania vo výboroch ako tlač 419a. Súčasťou spoločnej správy je aj návrh uznesenia Národnej rady Slovenskej republiky. Správu uvedie podpredseda vlády a minister financií Slovenskej republiky pán Sergej Kozlík. Prosím, aby sa ujal slova.</seg>
            </u>
            <u xml:id="ParlaMint-SK_1996-06-19-t1m16.u1583" who="#JánĽupták.1946" ana="#chair">
               <seg xml:id="ParlaMint-SK_1996-06-19-t1m16.u1583.p1">Ďakujem. Budeme hlasovať o návrhu uznesenia ako celku. Pán spoločný spravodajca odporúča uznesenie prijať. <note type="narrative">Hlasovanie.</note> Prezentovalo sa 91 poslancov. Za návrh hlasovalo 87 poslancov. Proti návrhu nehlasoval nikto. Hlasovania sa zdržali 4 poslanci. Konštatujem, že sme schválili uznesenie Národnej rady Slovenskej republiky k správe o plnení štátneho rozpočtu Slovenskej republiky za I. štvrťrok 1996. Ďakujem pekne pánu spoločnému spravodajcovi a pánu podpredsedovi vlády. D v a d s i a t y m š t v r t ý m bodom schváleného programu je návrh výročnej správy o činnosti Fondu národného majetku Slovenskej republiky za rok 1995. Podľa § 32 odseku 3 zákona Národnej rady Slovenskej republiky číslo 92/1991 Zb. v znení neskorších predpisov predkladá Fond národného majetku Národnej rade Slovenskej republiky na schválenie výročnú správu o činnosti fondu na prerokovanie vo vláde. Návrh výročnej správy o činnosti fondu za rok 1995 prerokovala vláda Slovenskej republiky na svojej schôdzi 23. apríla 1996. Návrh správy ste dostali ako tlač 408 a spoločnú správu výborov ako tlač 408a. Súčasťou spoločnej správy je aj návrh uznesenia Národnej rady. Prosím prezidenta prezídia Fondu národného majetku Slovenskej republiky pána Štefana Gavorníka, aby návrh výročnej správy o činnosti fondu uviedol.</seg>
            </u>
            <u xml:id="ParlaMint-SK_1996-06-19-t1m16.u1584" who="#JánĽupták.1946" ana="#chair">
               <seg xml:id="ParlaMint-SK_1996-06-19-t1m16.u1584.p1">Pokračujeme d v a d s i a t y m š i e s t y m bodom programu, ktorým je návrh účtovnej závierky a správy o hospodárení Všeobecnej zdravotnej poisťovne za rok 1995. Podľa § 42 ods. 6 zákona Národnej rady Slovenskej republiky číslo 273/1994 Z. z. o zdravotnom poistení, financovaní zdravotného poistenia, o zriadení Všeobecnej zdravotnej poisťovne a o zriadení rezortných, odvetvových, podnikových a občianskych zdravotných poisťovní v znení neskorších predpisov účtovnú závierku a správu o hospodárení Všeobecnej zdravotnej poisťovne schvaľuje Národná rada Slovenskej republiky. Návrh ste dostali ako tlač 401 a spoločnú správu výborov ako tlač 401a. Súčasťou spoločnej správy je aj návrh na uznesenie Národnej rady. Vzhľadom na to, že predseda správnej rady Všeobecnej zdravotnej poisťovne je mimo územia Slovenskej republiky, Výbor Národnej rady Slovenskej republiky pre zdravotníctvo a sociálne veci odporúča, aby návrh účtovnej závierky a správu o hospodárení Všeobecnej zdravotnej poisťovne za rok 1995 zdôvodnil a vyjadril sa k rozprave na schôdzi Národnej rady s jej súhlasom riaditeľ Všeobecnej zdravotnej poisťovne pán Eduard Hostýn. O tomto návrhu Výboru Národnej rady Slovenskej republiky pre zdravotníctvo a sociálne veci dávam hlasovať. Nech sa páči, budeme sa prezentovať a hlasujme. Hlasujeme o tom, aby pán Hostýn mohol vystúpiť v pléne. Prezentovalo sa 74 poslancov. Pani Chlebová, nechoďte von. <kinesic type="ringing"><desc>Gong.</desc></kinesic> Nech sa páči, páni poslanci, budeme sa ešte raz prezentovať a hlasovať, či súhlasíme, aby pán Hostýn mohol vystúpiť. <note type="narrative">Hlasovanie.</note> Prezentovalo sa 83 poslancov. Za návrh hlasovalo 36 poslancov. Proti návrhu hlasovali 2 poslanci. Hlasovania sa zdržalo 40 poslancov. Nehlasovali 5 poslanci. Pán Hostýn nemôže vystúpiť. <vocal type="noise"><desc>Hlasy v pléne.</desc></vocal> Nech sa páči, pán predseda Národnej rady.</seg>
            </u>
            <u xml:id="ParlaMint-SK_1996-06-19-t1m16.u1585" who="#JánĽupták.1946" ana="#chair">
               <seg xml:id="ParlaMint-SK_1996-06-19-t1m16.u1585.p1">Ďakujem. Budeme hlasovať o návrhu uznesenia Národnej rady Slovenskej republiky. Prosím, prezentujme sa a hlasujme. Pán spoločný spravodajca ho odporúča prijať. <note type="narrative">Hlasovanie.</note> Prezentovalo sa 78 poslancov. Za návrh hlasovalo 71 poslancov. Proti návrhu hlasovali 2 poslanci. Hlasovania sa zdržalo 5 poslancov. Konštatujem, že sme prijali uznesenie Národnej rady Slovenskej republiky, ktorým sme schválili návrh účtovnej závierky a správy o hospodárení Všeobecnej zdravotnej poisťovne za rok 1995. Ďakujem pekne, pán poslanec. Nasleduje d v a d s i a t y s i e d m y bod programu, ktorým je návrh účtovnej závierky Sociálnej poisťovne za rok 1995. Podľa § 7 ods. 1 písm. a) zákona Národnej rady Slovenskej republiky číslo 274/1994 Zb. o Sociálnej poisťovni návrh účtovnej závierky predkladá správna rada Sociálnej poisťovne na schválenie Národnej rade Slovenskej republiky v termíne určenom na predloženie návrhu štátneho záverečného účtu Slovenskej republiky. Návrh ste dostali ako tlač 398 a spoločnú správu výborov ako tlač 398a. Súčasťou spoločnej správy je aj návrh uznesenia Národnej rady. Výbor Národnej rady pre zdravotníctvo a sociálne veci odporučil, aby návrh účtovnej závierky Sociálnej poisťovne za rok 1995 odôvodnil a vyjadril sa v rozprave na schôdzi Národnej rady s jej súhlasom predseda správnej rady Sociálnej poisťovne pán Vojtech Tkáč. Hlasujeme o tom, či pán Tkáč môže predniesť správu. <note type="narrative">Hlasovanie.</note> Prezentovalo sa 71 poslancov. Je nás málo. <kinesic type="ringing"><desc>Gong.</desc></kinesic> Ešte raz sa budeme prezentovať a hlasovať, či môže pán Tkáč vystúpiť. Nech sa páči, znova hlasujme. <note type="narrative">Hlasovanie.</note> Prezentovalo sa 88 poslancov. Za návrh hlasovalo 83 poslancov. Proti návrhu hlasoval 1 poslanec. Hlasovania sa zdržal 1 poslanec. Nehlasovali 3 poslanci. Konštatujem, že sme vyjadrili súhlas s tým, aby návrh účtovnej závierky Sociálnej poisťovne za rok 1995 odôvodnil a vyjadril sa k rozprave predseda jej správnej rady pán Vojtech Tkáč. Prosím ho, aby sa ujal slova.</seg>
            </u>
            <u xml:id="ParlaMint-SK_1996-06-19-t1m16.u1586" who="#JánĽupták.1946" ana="#chair">
               <seg xml:id="ParlaMint-SK_1996-06-19-t1m16.u1586.p1">Budeme hlasovať o návrhu uznesenia Národnej rady Slovenskej republiky. Pani spoločná spravodajkyňa odporúča návrh prijať. <note type="narrative">Hlasovanie.</note> Prezentovalo sa 89 poslancov. Za návrh hlasovalo 80 poslancov. Proti návrhu nehlasoval nikto. Hlasovania sa zdržalo 9 poslancov. Konštatujem, že sme prijali uznesenie Národnej rady Slovenskej republiky, ktorým sme schválili návrh účtovnej závierky Sociálnej poisťovne za rok 1995. Ďakujem. T r i d s i a t y m p r v ý m bodom programu je návrh skupiny poslancov Národnej rady Slovenskej republiky na vydanie zákona Národnej rady Slovenskej republiky, ktorým sa mení a dopĺňa zákon číslo 92/1991 Zb. o podmienkach prevodu majetku štátu na iné osoby v znení neskorších predpisov. Návrh zákona ste dostali ako tlač 425 a spoločnú správu výborov ako tlač 425a. Za skupinu poslancov návrh zákona odôvodní pán poslanec Róbert Fico. Prosím pána poslanca, aby sa ujal slova.</seg>
            </u>
            <u xml:id="ParlaMint-SK_1996-06-19-t1m16.u1587" who="#JánĽupták.1946" ana="#chair">
               <seg xml:id="ParlaMint-SK_1996-06-19-t1m16.u1587.p1">Pán poslanec Lauko dal návrh, aby pán poslanec Fico návrh rozmnožil, ale nepovedal, že dva varianty, prvý a druhý. <vocal type="noise"><desc>Hlasy z pléna.</desc></vocal> Aby rozmnožil to, čo predniesol. Potom sa k tomu vrátime. Kto je za? <note type="narrative">Hlasovanie.</note> Prezentovalo sa 89 poslancov. Za návrh hlasovalo 80 poslancov. Proti návrhu hlasoval 1 poslanec. Hlasovania sa zdržalo 6 poslancov. Nehlasovali 2 poslanci. Návrh sme prijali. Tento bod programu prerušujeme, kým sa spracuje pozmeňujúci návrh, ale rozprava nie je skončená. Rozprava je prerušená. Teraz pristúpime k t r i d s i a t e m u d r u h ém u bodu programu ktorým je návrh skupiny poslancov Národnej rady Slovenskej republiky na vydanie zákona Národnej rady Slovenskej republiky, ktorým sa mení a dopĺňa zákon Národnej rady Slovenskej republiky číslo 212/1995 Z. z. o koncesionárskych poplatkoch a o zmene zákona číslo 468/1991 Zb. o prevádzkovaní rozhlasového a televízneho vysielania v znení neskorších predpisov. Návrh zákona ste dostali ako tlač 337 a spoločnú správu výborov ako tlač 337a. Za skupinu poslancov návrh zákona odôvodní poslankyňa pani Terézia Chlebová. Prosím pani poslankyňu, aby sa ujala slova.</seg>
            </u>
            <u xml:id="ParlaMint-SK_1996-06-19-t1m16.u1588" who="#JánĽupták.1946" ana="#chair">
               <seg xml:id="ParlaMint-SK_1996-06-19-t1m16.u1588.p1">Vážené panie poslankyne, páni poslanci, ď a l š í m bodom programu je návrh na zmenu uznesenia Národnej rady Slovenskej republiky z 8. novembra 1995 číslo 222 o vyslovení súhlasu s Dohovorom o ochrane európskych voľne žijúcich organizmov a prírodných stanovíšť. Návrh ste dostali ako tlač 444, ktorého súčasťou je aj návrh uznesenia Národnej rady Slovenskej republiky. Prosím poslanca Jozefa Pokorného, aby návrh uviedol.</seg>
            </u>
            <u xml:id="ParlaMint-SK_1996-06-19-t1m16.u1589" who="#JánĽupták.1946" ana="#chair">
               <seg xml:id="ParlaMint-SK_1996-06-19-t1m16.u1589.p1">Ďakujem. Pokračujeme t r i d s i a t y m p i a t y m bodom programu, ktorým je informácia o predložení výročných finančných správ politických strán a politických hnutí za rok 1995. Informáciu ste dostali ako tlač 434. Súčasťou informácie je aj návrh uznesenia Národnej rady. Prosím poverenú členku výboru pre financie, rozpočet a menu poslankyňu Teréziu Chlebovú, aby informáciu uviedla. Ospravedlňujem sa, správu prednesie pán Maxon.</seg>
            </u>
            <u xml:id="ParlaMint-SK_1996-06-19-t1m16.u1590" who="#JánĽupták.1946" ana="#chair">
               <seg xml:id="ParlaMint-SK_1996-06-19-t1m16.u1590.p1">Áno, ďakujem. Budeme hlasovať o návrhu pána poslanca Maxona, aby sme neukončili rozpravu o tomto bode a prerušili rokovanie. Pán spoločný spravodajca návrh odporúča prijať. <note type="narrative">Hlasovanie.</note> Prezentovalo sa 92 poslancov. Za návrh hlasovalo 81 poslancov. Proti návrhu hlasovalo 6 poslancov. Hlasovania sa zdržalo 5 poslancov. Tento procedurálny návrh sme prijali. Pristúpime k ď a l š i e m u bodu programu, ktorými sú interpelácie a otázky poslancov. Pán predseda Gašparovič - faktická poznámka.</seg>
            </u>
         </div>
      </body>
   </text>
</TEI>
